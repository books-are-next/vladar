<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="ŠESTADVACÁTÁ KAPITOLA
Výzva, aby Itálie byla vyrvána a vysvobozena z rukou barbarů">
    <meta name="apple-mobile-web-app-capable" content="yes">
    <title>ŠESTADVACÁTÁ KAPITOLA
      Výzva, aby Itálie byla vyrvána a vysvobozena z rukou barbarů</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_034.html">
    <meta name="identifier" content="machiavelli-vladar-0dc4ae1">
    <meta name="role" content="other">
  </head>
  <body data-nb-words="1148" data-nb-chars="6866" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="12" data-nb-chars="81"><span class="idea" data-nb-ref-number="1" id="idea1" data-nb-words="2" data-nb-chars="21">ŠESTADVACÁTÁ KAPITOLA</span>
          <span class="idea" data-nb-ref-number="2" id="idea2" data-nb-words="10" data-nb-chars="60">Výzva, aby Itálie byla vyrvána a vysvobozena z rukou barbarů</span>
        </h1>
        <p class="chunk" data-nb-ref-number="2" id="chunk2" data-nb-words="212" data-nb-chars="1315"><span class="idea" data-nb-ref-number="3" id="idea3" data-nb-words="212" data-nb-chars="1315">Když tedy uvažuji o&nbsp;všech těch věcech, o&nbsp;nichž jsme nahoře mluvili, a&nbsp;když tak sám v&nbsp;sobě přemýšlím, zdali jsou dnes v&nbsp;Itálii časy schopné proslaviti nějakého nového vladaře a&nbsp;zdali jsou takové poměry, které by&nbsp;moudrému a&nbsp;statečnému panovníkovi poskytovaly příležitost zavésti v&nbsp;Itálii takovou vládní formu, aby byla jemu ke&nbsp;cti a&nbsp;všem lidem ku&nbsp;prospěchu, zdá se&nbsp;mi, že&nbsp;okolnosti jsou novému vladaři tak příznivé, že&nbsp;nevím, byl-li kdy příhodnější čas než tento. A&nbsp;bylo-li, jak jsem již řekl, nutné – jestliže se&nbsp;měla projeviti Mojžíšova zdatnost –, aby národ izraelský byl poroben v&nbsp;Egyptě, a&nbsp;bylo-li pro poznání Kyrova velikého ducha třeba, aby Peršané byli utiskováni Médy, a&nbsp;pro poznání Theseovy znamenitosti, aby Athéňané byli rozprášeni, stejně dnes bylo k&nbsp;tomu, aby byla poznána znamenitost a&nbsp;zdatnost italského ducha, nutné, aby se&nbsp;Itálie octla v&nbsp;těch koncích, v&nbsp;nichž je&nbsp;teď, a&nbsp;aby byla ještě porobenější než Hebreové, ještě zotročenější než Peršané, ještě roztříštěnější než Athéňané, bez vůdce, bez pořádku, bita, oloupena, rozervána, nepřátelskými nájezdy zaplavována a&nbsp;aby vytrpěla všechny možné hrůzy. A&nbsp;třebaže se&nbsp;do&nbsp;těchto dnů v&nbsp;nejednom muži ukázal zásvit naděje, takže bylo možné domnívati se, že&nbsp;byl poslán od&nbsp;boha ke&nbsp;spáse Itálie, přece ho&nbsp;později, když byl v&nbsp;nejúsilnější práci, štěstí opustilo.</span></p>
        <p class="chunk" data-nb-ref-number="3" id="chunk3" data-nb-words="279" data-nb-chars="1634"><span class="idea" data-nb-ref-number="4" id="idea4" data-nb-words="279" data-nb-chars="1634">Leží tedy Itálie dále v&nbsp;mdlobách a&nbsp;čeká, kdo asi ji&nbsp;vyléčí z&nbsp;jejích bolestí, skončí plenění Lombardie a&nbsp;drancování Neapolského království a&nbsp;Toskány a&nbsp;vyhojí její rány, proměněné dlouhým časem v&nbsp;hluboké hnisavé boláky. Vzývá boha, aby jí&nbsp;poslal někoho, kdo by&nbsp;ji&nbsp;vysvobodil z&nbsp;této krutosti a&nbsp;z&nbsp;cizáckých zpupností. Je&nbsp;úplně připravena a&nbsp;ochotna kráčeti za&nbsp;praporem, jen kdyby zde byl někdo, kdo by&nbsp;se&nbsp;ho&nbsp;chopil. Ale není zde dnes nikdo, v&nbsp;koho by&nbsp;mohla doufati více než ve&nbsp;váš slavný rod, který by&nbsp;se&nbsp;se&nbsp;svým štěstím a&nbsp;se&nbsp;svou dokonalostí, podporovanou bohem a&nbsp;církví, jíž stojí teď v&nbsp;čele, mohl učiniti hlavou toho vykoupení. A&nbsp;to&nbsp;nebude příliš těžké, budete-li míti na&nbsp;paměti skutky a&nbsp;život vzorů svrchu uvedených. A&nbsp;třebaže takových lidí je&nbsp;velmi málo a&nbsp;jsou hodni obdivu, přece jenom to&nbsp;byli lidé a&nbsp;žádný z&nbsp;nich neměl tak krásnou příležitost, jako je&nbsp;tato: neboť jejich dílo nebylo spravedlivější než toto, ani snadnější; a&nbsp;ani bůh jim nebyl více přízniv než vám. Neboť zde je&nbsp;spravedlnost veliká: <em>„iustum enim est bellům quibus necessarium, et&nbsp;pia arma ubi nulla nisi in&nbsp;armis spes est“</em> (spravedlivý jest totiž boj tam, kde jest nutný, a&nbsp;posvěcená zbraň tam, kde není naděje než ve&nbsp;zbraních). Ochota k&nbsp;boji je&nbsp;zde veliká; a&nbsp;tam, kde je&nbsp;veliká ochota, nemůže býti veliké těžkosti, bude-li postupováno podle příkladu těch, jež jsem postavil za&nbsp;vzor. Kromě toho zde byly viděny nevídané věci způsobené bohem<a href="../Text/vladar_035.html#_ftn17">[17]</a>: moře se&nbsp;otevřelo; oblak vám ukázal cestu; z&nbsp;balvanu vytryskla voda; pršela mana; všechno přispívalo k&nbsp;vaší velikosti. Ostatní musíte učiniti vy. Bůh nechce učiniti všechno, aby nám neodňal svobodnou vůli a&nbsp;náš díl slávy.</span></p>
        <p class="chunk" data-nb-ref-number="4" id="chunk4" data-nb-words="96" data-nb-chars="524"><span class="idea" data-nb-ref-number="5" id="idea5" data-nb-words="96" data-nb-chars="524">A&nbsp;není divu, že&nbsp;žádný ze&nbsp;jmenovaných Italů nemohl vykonati to, več lze doufati od&nbsp;vašeho slavného rodu, a&nbsp;že&nbsp;se&nbsp;ve&nbsp;všech těch italských převratech a&nbsp;válkách vždycky zdá, že&nbsp;vojenská udatnost v&nbsp;Itálii vyhynula. To&nbsp;plyne z&nbsp;toho, že&nbsp;staré řády v&nbsp;Itálii nebyly dobré a&nbsp;nebyl zde nikdo, kdo by&nbsp;byl dovedl vytvořiti nové. A&nbsp;nic na&nbsp;světě není člověku, který dosáhne vlády, ke&nbsp;cti tak velice, jako když vytvoří nové zákony a&nbsp;nové řády. Jsou-li to&nbsp;zákony a&nbsp;řády s&nbsp;pevnými základy a&nbsp;mají-li v&nbsp;sobě velikost, přinášejí mu&nbsp;úctu a&nbsp;obdiv.</span></p>
        <p class="chunk" data-nb-ref-number="5" id="chunk5" data-nb-words="133" data-nb-chars="788"><span class="idea" data-nb-ref-number="6" id="idea6" data-nb-words="133" data-nb-chars="788">A&nbsp;v&nbsp;Itálii je&nbsp;dosti suroviny a&nbsp;lze jí&nbsp;dáti každý tvar. Je&nbsp;zde veliká zdatnost v&nbsp;údech, i&nbsp;když je&nbsp;jí&nbsp;nedostatek v&nbsp;hlavách. Podívejte se&nbsp;na&nbsp;souboje a&nbsp;na&nbsp;šarvátky malých oddílů, jak v&nbsp;nich Italové vynikají silou, obratností a&nbsp;důmyslem nad své soupeře. Jakmile však se&nbsp;podíváme na&nbsp;vojsko, nevidíme nic takového. A&nbsp;všechno to&nbsp;zaviňuje slabost vůdců. Neboť těch, kteří něco dovedou, nikdo neposlouchá a&nbsp;každému se&nbsp;zdá, že&nbsp;všemu rozumí, protože až&nbsp;dosud zde nebyl nikdo, kdo by&nbsp;byl dovedl vyšinouti se&nbsp;schopnostmi a&nbsp;štěstím tak vysoko, aby mu&nbsp;ostatní ustoupili. Právě to&nbsp;je&nbsp;příčinou, proč se&nbsp;vojsko, složené jenom z&nbsp;Italů, nikdy za&nbsp;tak dlouhý čas, v&nbsp;tolika bitvách, svedených v&nbsp;minulých dvaceti letech, neosvědčilo. Svědkem toho je&nbsp;Taro a&nbsp;potom Alessandria, Capua, Janov, Vailà, Bologna, Mestri.</span></p>
        <p class="chunk" data-nb-ref-number="6" id="chunk6" data-nb-words="272" data-nb-chars="1689"><span class="idea" data-nb-ref-number="7" id="idea7" data-nb-words="272" data-nb-chars="1689">Jestliže se&nbsp;tedy váš slavný rod chce říditi příkladem oněch znamenitých mužů, kteří vysvobodili své země, především je&nbsp;nezbytné opatřiti si&nbsp;jako správný podklad každého podniku vlastní vojska, neboť není možné míti vojáky věrnější, opravdovější a&nbsp;lepší. A&nbsp;třebaže každý z&nbsp;nich je&nbsp;dobrý, všichni dohromady se&nbsp;stanou lepšími, když budou viděti, že&nbsp;jim velí, má&nbsp;je&nbsp;v&nbsp;úctě a&nbsp;vydržuje si&nbsp;je&nbsp;jejich vlastní panovník. Je&nbsp;tedy nezbytné připraviti si&nbsp;takové vojsko, aby bylo možné ubrániti se&nbsp;s&nbsp;italskou udatností cizincům. A&nbsp;ačkoli švýcarská a&nbsp;španělská pěchota je&nbsp;považována za&nbsp;strašnou, přece mají obě své vady, pro něž by&nbsp;se&nbsp;jim někdo třetí mohl nejen postaviti na&nbsp;odpor, nýbrž také důvěřovati ve&nbsp;vítězství nad nimi. Španělové totiž nemohou odolati jízdě a&nbsp;Švýcaři se&nbsp;zřejmě bojí pěchoty, když ji&nbsp;vidí v&nbsp;boji stejně neústupnou, jako jsou oni sami. Zkušenost již ukázala a&nbsp;ještě ukáže, že&nbsp;Španělové nemohou odolati francouzské kavalerii a&nbsp;Švýcaři byli na&nbsp;hlavu poraženi pěchotou španělskou. A&nbsp;třebaže toto poslední nebylo dokázáno úplně, přece ukázku toho jsme měli v&nbsp;bitvě u&nbsp;Ravenny, kde se&nbsp;španělská pěchota utkala s&nbsp;německými oddíly, které užívají stejné taktiky jako vojska švýcarská: Španělové tenkrát se&nbsp;svou tělesnou hbitostí a&nbsp;za&nbsp;pomoci štítů pronikli pod jejich píky a&nbsp;mohli na&nbsp;ně&nbsp;bezpečně dorážeti, aniž tomu Němci mohli zabrániti; a&nbsp;kdyby na&nbsp;ně&nbsp;nebyla udeřila jízda, byli by&nbsp;je&nbsp;pobili všechny. Když tedy jsou známy vady obou těchto pěchot, je&nbsp;možné organizovati novou, takovou, aby odolávala jízdě a&nbsp;aby se&nbsp;nebála pěchoty: toho se&nbsp;nedosáhne jenom novými druhy zbraní, nýbrž hlavně změnou bojové taktiky. Právě takové věci, když je&nbsp;panovník nově zavede, zjednávají mu&nbsp;slávu a&nbsp;velikost.</span></p>
        <p class="chunk" data-nb-ref-number="7" id="chunk7" data-nb-words="84" data-nb-chars="495"><span class="idea" data-nb-ref-number="8" id="idea8" data-nb-words="84" data-nb-chars="495">Nesmí se&nbsp;tedy promeškati tato příležitost, aby Itálie po&nbsp;tak dlouhém čase konečně uviděla svého vykupitele. Ani říci nedovedu, s&nbsp;jakou láskou by&nbsp;byl přijat ve&nbsp;všech těch krajích, které trpěly cizími zátopami, s&nbsp;jakou žízní po&nbsp;odvetě, s&nbsp;jakou neúmornou věrností, s&nbsp;jakou úctou, s&nbsp;jakými slzami. Která brána by&nbsp;se&nbsp;před ním zavřela? Který lid by&nbsp;mu&nbsp;odepřel poslušnost? Čí&nbsp;závist by&nbsp;se&nbsp;mohla postaviti proti němu? Který Ital by&nbsp;mu&nbsp;odepřel úctu? Každému je&nbsp;již do&nbsp;duše protivná tato cizácká nadvláda.</span></p>
        <p class="chunk" data-nb-ref-number="8" id="chunk8" data-nb-words="39" data-nb-chars="222"><span class="idea" data-nb-ref-number="9" id="idea9" data-nb-words="39" data-nb-chars="222">Vezmi tedy Váš vznešený rod na&nbsp;sebe tento úkol s&nbsp;oním duchem a&nbsp;s&nbsp;onou nadějí, s&nbsp;nimiž jsou počínány věci spravedlivé, aby pod jeho korouhví byla povznesena tato vlast a&nbsp;aby se&nbsp;pod jeho patronancí naplnila Petrarcova slova:</span></p>
        <p class="chunk" data-nb-ref-number="9" id="chunk9" data-nb-words="20" data-nb-chars="117"><span class="idea" data-nb-ref-number="10" id="idea10" data-nb-words="4" data-nb-chars="24">Udatnost se&nbsp;proti vzteku<br></span>
          <span class="idea" data-nb-ref-number="11" id="idea11" data-nb-words="6" data-nb-chars="32">chopí zbraně ke&nbsp;krátké jen řeži,<br></span>
          <span class="idea" data-nb-ref-number="12" id="idea12" data-nb-words="4" data-nb-chars="23">neboť síla dávných reků<br></span>
          <span class="idea" data-nb-ref-number="13" id="idea13" data-nb-words="6" data-nb-chars="38">dodnes v&nbsp;srdcích italských všech leží.</span>
        </p>
        <p class="chunk" data-nb-ref-number="10" id="chunk10" data-nb-words="1" data-nb-chars="1"><span class="idea" data-nb-ref-number="14" id="idea14" data-nb-words="1" data-nb-chars="1">.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>