<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="SEDMNÁCTÁ KAPITOLA
O krutosti a vlídnosti,
a zdali je lepší býti milován než obáván, nebo naopak">
    <meta name="apple-mobile-web-app-capable" content="yes">
    <title>SEDMNÁCTÁ KAPITOLA
      O krutosti a vlídnosti,
      a zdali je lepší býti milován než obáván, nebo naopak</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_025.html">
    <meta name="identifier" content="machiavelli-vladar-6f69a74">
    <meta name="role" content="other">
  </head>
  <body data-nb-words="908" data-nb-chars="5555" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="16" data-nb-chars="94"><span class="idea" data-nb-ref-number="1" id="idea1" data-nb-words="2" data-nb-chars="18">SEDMNÁCTÁ KAPITOLA</span>
          <span class="idea" data-nb-ref-number="2" id="idea2" data-nb-words="4" data-nb-chars="23">O krutosti a vlídnosti,</span>
          <span class="idea" data-nb-ref-number="3" id="idea3" data-nb-words="10" data-nb-chars="53">a zdali je lepší býti milován než obáván, nebo naopak</span>
        </h1>
        <p class="chunk" data-nb-ref-number="2" id="chunk2" data-nb-words="75" data-nb-chars="477"><span class="idea" data-nb-ref-number="4" id="idea4" data-nb-words="75" data-nb-chars="477">Přistupuji k&nbsp;dalším ze&nbsp;svrchu uvedených vlastností a&nbsp;pravím, že&nbsp;každý panovník musí toužiti, aby byl považován za&nbsp;vlídného, nikoli za&nbsp;krutého. Nicméně musí dbáti, aby své vlídnosti nepoužíval špatně. Cesare Borgia byl považován za&nbsp;ukrutníka, ale jeho krutost uklidnila Romagnu, sjednotila ji&nbsp;a&nbsp;vrátila jí&nbsp;mír a&nbsp;věrnost. Když se&nbsp;to&nbsp;dobře uváží, uvidí se, že&nbsp;Cesare Borgia byl mnohem laskavější než florentský lid, který z&nbsp;touhy, aby nebyl nazýván krutým, nechal zničiti Pistoiu.</span></p>
        <p class="chunk" data-nb-ref-number="3" id="chunk3" data-nb-words="84" data-nb-chars="555"><span class="idea" data-nb-ref-number="5" id="idea5" data-nb-words="84" data-nb-chars="555">Nesmí tedy vladař dbáti, že&nbsp;má&nbsp;pověst ukrutníka, když jde o&nbsp;to, aby udržel své poddané ve&nbsp;svornosti a&nbsp;v&nbsp;oddanosti, neboť přes několik málo příkladných krutých trestů bude laskavější než ti, kdož přílišnou vlídností dovolují, aby bujely nepořádky, z&nbsp;nichž vznikají vraždy nebo loupeže; ty&nbsp;totiž škodí obyčejně celé obci, kdežto popravy, jež nařídí panovník, škodí jenom jednotlivcům. A&nbsp;mezi všemi panovníky je&nbsp;zvláště vladaři novému nemožné vyhnouti se&nbsp;pověsti člověka ukrutného, protože nové státy bývají plny nebezpečí. I&nbsp;Vergilius praví Didoninými ústy:</span></p>
        <p class="chunk" data-nb-ref-number="4" id="chunk4" data-nb-words="28" data-nb-chars="157"><span class="idea" data-nb-ref-number="6" id="idea6" data-nb-words="14" data-nb-chars="78"><em>Res dura et&nbsp;regni novitas me&nbsp;talia cogunt moliri, et&nbsp;late fines custode tueri.</em><br></span>
          <span class="idea" data-nb-ref-number="7" id="idea7" data-nb-words="14" data-nb-chars="79">(Těžkost doby a&nbsp;novost vlády mě&nbsp;nutí usilovati o&nbsp;to&nbsp;a&nbsp;bedlivě střežiti hranic.)</span>
        </p>
        <p class="chunk" data-nb-ref-number="5" id="chunk5" data-nb-words="36" data-nb-chars="229"><span class="idea" data-nb-ref-number="8" id="idea8" data-nb-words="36" data-nb-chars="229">Přesto však musí býti rozvážný v&nbsp;rozhodování i&nbsp;v&nbsp;jednání, nesmí se&nbsp;báti sám sebe a&nbsp;musí s&nbsp;umírněnou prozíravostí a&nbsp;lidskostí postupovati tak, aby se&nbsp;z&nbsp;přílišné důvěřivosti nestal neopatrným a&nbsp;pro přílišnou nedůvěru nesnesitelným.</span></p>
        <p class="chunk" data-nb-ref-number="6" id="chunk6" data-nb-words="187" data-nb-chars="1115"><span class="idea" data-nb-ref-number="9" id="idea9" data-nb-words="187" data-nb-chars="1115">Z&nbsp;toho pak vzniká otázka, zdali je&nbsp;lepší býti milován než býti nenáviděn, nebo naopak. Odpověď zní, že&nbsp;by&nbsp;bylo třeba toho i&nbsp;onoho, protože však je&nbsp;těžké sloučiti ty&nbsp;dvě věci, mnohem bezpečnější je&nbsp;býti obáván než býti milován, když je&nbsp;již nezbytné voliti jednu z&nbsp;těch dvou věcí. O&nbsp;lidech lze totiž všeobecně říci toto: jsou nevděční, proměnliví, falešní, nestateční, chtiví zisku, a&nbsp;dokud jim prokazuješ dobro, jsou ti&nbsp;oddáni tělem i&nbsp;duší a&nbsp;nabízejí ti, jak jsem již řekl, svou krev, majetek, život a&nbsp;syny, dokud jich nepotřebuješ; jakmile však je&nbsp;ti&nbsp;jich třeba, bouří se&nbsp;ti. A&nbsp;vladař, který celou svou vládu založil na&nbsp;jejich slovech, padne, protože si&nbsp;nepřipravil nic jiného. Neboť přátelství, získaná penězi, a&nbsp;nikoli velikostí a&nbsp;šlechetností ducha, jsou sice zasloužená, ale nemáme je&nbsp;a&nbsp;nemůžeme jich v&nbsp;čas potřeby použíti. Kromě toho lidé bezohledněji škodí tomu, kdo probouzí lásku, než tomu, kdo budí strach, neboť láska je&nbsp;držena páskou povinnosti a&nbsp;ta&nbsp;se&nbsp;při každé příležitosti, kdykoli jde o&nbsp;osobní prospěch, trhá, protože lidé jsou zlí; strach však je&nbsp;udržován obavou z&nbsp;trestu, a&nbsp;ta&nbsp;neopouští lidi nikdy.</span></p>
        <p class="chunk" data-nb-ref-number="7" id="chunk7" data-nb-words="125" data-nb-chars="759"><span class="idea" data-nb-ref-number="10" id="idea10" data-nb-words="125" data-nb-chars="759">Ale strach musí panovník buditi tak, aby se, když již nemůže získati lásku, vyhnul nenávisti. Je&nbsp;totiž docela dobře možné, býti obáván, ale přitom nikoli nenáviděn. Toho panovník dosáhne, když nevztáhne ruku na&nbsp;majetek svých občanů a&nbsp;poddaných a&nbsp;na&nbsp;jejich ženy. A&nbsp;když je&nbsp;přece nucen sáhnouti někomu na&nbsp;život, má&nbsp;to&nbsp;učiniti tenkrát, když k&nbsp;tomu má&nbsp;zřejmý důvod a&nbsp;dostatečné oprávnění. Především však nemá sahati na&nbsp;cizí majetek, neboť lidé zapomínají na&nbsp;otcovu smrt rychleji než na&nbsp;ztrátu majetku. A&nbsp;pak také: příležitostí k&nbsp;tomu, aby panovník odnímal majetek, je&nbsp;vždycky dosti, takže ten, kdo začíná žíti z&nbsp;lupu, vždycky najde vhodnou záminku k&nbsp;tomu, aby se&nbsp;zmocnil cizího majetku, kdežto naopak příležitostí k&nbsp;popravě bývá méně a&nbsp;rychleji se&nbsp;jich nedostává.</span></p>
        <p class="chunk" data-nb-ref-number="8" id="chunk8" data-nb-words="300" data-nb-chars="1859"><span class="idea" data-nb-ref-number="11" id="idea11" data-nb-words="300" data-nb-chars="1859">Ale když je&nbsp;panovník u&nbsp;vojska a&nbsp;musí se&nbsp;starati o&nbsp;mnoho vojáků, to&nbsp;potom je&nbsp;naprosto nezbytné, aby nedbal, že&nbsp;je&nbsp;považován za&nbsp;ukrutného, neboť nikdo, kdo nemá pověst člověka krutého, neudrží své vojsko sjednocené a&nbsp;schopné výkonu. Mezi podivuhodnými Hannibalovými činy se&nbsp;uvádí také to, že&nbsp;ačkoli měl velmi veliké vojsko, složené z&nbsp;nejrůznějších lidí a&nbsp;voděné do&nbsp;bojů v&nbsp;cizích zemích, nikdy v&nbsp;něm nevznikly žádné spory ani mezi mužstvem, ani proti vrchnímu veliteli, ani v&nbsp;časech zlých, ani v&nbsp;časech dobrých. Příčinou toho nemohlo býti nic jiného než jeho nelidská krutost, která spolu s&nbsp;nesčetnými jeho dobrými vlastnostmi způsobila, že&nbsp;jeho vojáci v&nbsp;něm vždycky viděli člověka hrozného, ale zároveň hodného úcty. A&nbsp;nebýti jeho krutosti, ostatní jeho dobré vlastnosti by&nbsp;tohoto účinku nikdy nebyly dosáhly. Nerozvážní autoři se&nbsp;tomuto jeho výkonu jednak obdivují, jednak odsuzují jeho hlavní příčinu. A&nbsp;že&nbsp;ostatní jeho dobré vlastnosti by&nbsp;na&nbsp;to&nbsp;opravdu nebyly stačily, to&nbsp;lze viděti na&nbsp;Scipionovi, člověku velmi vzácném nejen v&nbsp;jeho době, nýbrž pokud sahá lidská paměť. Jeho vojska se&nbsp;mu&nbsp;ve&nbsp;Španělsku vzbouřila a&nbsp;příčinou toho nebylo nic jiného než jeho přílišná vlídnost, která poskytovala jeho vojákům větší volnost, než se&nbsp;shodovalo s&nbsp;vojenskou kázní. Právě to&nbsp;mu&nbsp;Fabius Maximus v&nbsp;senátě vytkl a&nbsp;nazval ho&nbsp;pro to&nbsp;kazitelem římského vojska. A&nbsp;když jeden Scipionův legát zhubil obyvatelstvo sicilského města Locri, Scipio je&nbsp;nepomstil ani nepotrestal legátovu zpupnost, a&nbsp;to&nbsp;všechno mělo základ v&nbsp;jeho měkké povaze. Právě proto kdosi, když ho&nbsp;chtěl v&nbsp;senátě omlouvat, řekl, že&nbsp;mnozí lidé dovedou lépe sami nechybovati než chyby trestati. Taková povaha by&nbsp;časem byla zkazila Scipionovu dobrou pověst a&nbsp;slávu, kdyby se&nbsp;s&nbsp;ní&nbsp;byl dostal k&nbsp;vládě, protože však žil pod vládou senátu, tato jeho škodlivá vlastnost nejen zůstala skryta, nýbrž přispěla k&nbsp;jeho slávě.</span></p>
        <p class="chunk" data-nb-ref-number="9" id="chunk9" data-nb-words="57" data-nb-chars="310"><span class="idea" data-nb-ref-number="12" id="idea12" data-nb-words="57" data-nb-chars="310">Vraceje se&nbsp;tedy k&nbsp;tomu: býti obáván a&nbsp;milován, dospívám k&nbsp;závěru, že&nbsp;lidé milují, když sami chtějí, a&nbsp;bojí se, když chce panovník, takže moudrý vladař musí spoléhati na&nbsp;to, co&nbsp;závisí na&nbsp;jeho vůli, nikoli na&nbsp;to, co&nbsp;závisí na&nbsp;vůli jiných; jenom o&nbsp;to&nbsp;musí usilovati, aby se, jak bylo již řečeno, vyhnul nenávisti.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>