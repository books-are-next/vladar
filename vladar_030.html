<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="DVAADVACÁTÁ
KAPITOLA
O vladařových ministrech">
    <meta name="apple-mobile-web-app-capable" content="yes">
    <title>DVAADVACÁTÁ
      KAPITOLA
      O vladařových ministrech</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_030.html">
    <meta name="identifier" content="machiavelli-vladar-6b2923b">
    <meta name="role" content="other">
  </head>
  <body data-nb-words="365" data-nb-chars="2173" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="5" data-nb-chars="43"><span class="idea" data-nb-ref-number="1" id="idea1" data-nb-words="1" data-nb-chars="11">DVAADVACÁTÁ</span>
          <span class="idea" data-nb-ref-number="2" id="idea2" data-nb-words="1" data-nb-chars="8">KAPITOLA</span>
          <span class="idea" data-nb-ref-number="3" id="idea3" data-nb-words="3" data-nb-chars="24">O vladařových ministrech</span>
        </h1>
        <p class="chunk" data-nb-ref-number="2" id="chunk2" data-nb-words="82" data-nb-chars="483"><span class="idea" data-nb-ref-number="4" id="idea4" data-nb-words="82" data-nb-chars="483">Nemalý význam má&nbsp;pro vladaře volba ministrů. Jsou – podle toho, jak moudrý je&nbsp;vladař – dobří, nebo špatní. A&nbsp;nejlepší úsudek o&nbsp;vladaři a&nbsp;jeho rozumu si&nbsp;uděláme, když se&nbsp;podíváme, jaké lidi má&nbsp;kolem sebe. Když jsou to&nbsp;muži obratní a&nbsp;spolehliví, vždycky je&nbsp;možné považovati ho&nbsp;za&nbsp;moudrého, protože dovedl poznati jejich obratnosti a&nbsp;uchovati si&nbsp;jejich spolehlivost. Když však jsou jiní, vždycky je&nbsp;možné udělati si&nbsp;o&nbsp;něm úsudek nedobrý, neboť první chybu, kterou činí, činí tou volbou.</span></p>
        <p class="chunk" data-nb-ref-number="3" id="chunk3" data-nb-words="122" data-nb-chars="732"><span class="idea" data-nb-ref-number="5" id="idea5" data-nb-words="122" data-nb-chars="732">Každý, kdo znal Antonia da&nbsp;Venafro jako ministra Pandolfa Petrucciho, vladaře sienského, soudil, že&nbsp;Pandolfo je&nbsp;jistě člověk velmi moudrý, když má&nbsp;takového ministra. A&nbsp;protože jsou tři druhy lidských mozků: jeden chápe sám, druhý chápe jenom to, co&nbsp;mu&nbsp;jiní ukazují, a&nbsp;třetí nechápe ani sám, ani na&nbsp;cizí upozornění – ten první je&nbsp;znamenitý, druhý dobrý a&nbsp;třetí nemá ceny –, Pandolfo, jestliže neměl rozum toho prvního řádu, jistě jej měl aspoň dobrý. Neboť po&nbsp;každé, když někdo má&nbsp;schopnost rozeznávati správnost a&nbsp;nesprávnost toho, co&nbsp;někdo dělá a&nbsp;mluví, poznává, i&nbsp;když sám není nejdůmyslnější, špatné a&nbsp;dobré skutky svých ministrů a&nbsp;dovede tyto chváliti a&nbsp;ony opravovati; a&nbsp;ministr nemůže doufati, že&nbsp;ho&nbsp;ošidí, a&nbsp;chová se&nbsp;správně.</span></p>
        <p class="chunk" data-nb-ref-number="4" id="chunk4" data-nb-words="134" data-nb-chars="766"><span class="idea" data-nb-ref-number="6" id="idea6" data-nb-words="134" data-nb-chars="766">Ale poznati ministra může vladař neklamně takto: když vidíš, že&nbsp;ministr myslí více na&nbsp;sebe než na&nbsp;tebe a&nbsp;že&nbsp;ve&nbsp;všech svých činech usiluje o&nbsp;svůj prospěch, takový nikdy není dobrým ministrem a&nbsp;nikdy mu&nbsp;nemůžeš důvěřovati. Neboť člověk, který má&nbsp;v&nbsp;rukou něčí stát, nikdy nesmí mysliti na&nbsp;sebe, nýbrž na&nbsp;panovníka, a&nbsp;nikdy se&nbsp;mu&nbsp;nesmí zmiňovati o&nbsp;ničem jiném než o&nbsp;věcech, které se&nbsp;týkají jeho státu. A&nbsp;panovník zase, aby si&nbsp;ministra nezkazil, musí na&nbsp;něho mysliti, vyznamenávati ho, učiniti ho&nbsp;bohatým, zavazovati si&nbsp;ho, udělovati mu&nbsp;hodnosti a&nbsp;úřady, tak aby měl tolik cti a&nbsp;bohatství z&nbsp;tvých rukou, že&nbsp;nebude toužiti po&nbsp;jiných hodnostech a&nbsp;bohatstvích, a&nbsp;aby to&nbsp;množství svěřených úřadů v&nbsp;něm budilo strach ze&nbsp;změny vlády, protože ví, že&nbsp;bez tebe by&nbsp;všechno ztratil.</span></p>
        <p class="chunk" data-nb-ref-number="5" id="chunk5" data-nb-words="22" data-nb-chars="149"><span class="idea" data-nb-ref-number="7" id="idea7" data-nb-words="22" data-nb-chars="149">Když tedy panovníci a&nbsp;ministři jsou takoví, mohou důvěřovati jeden druhému. Jsou-li však jiní, konec bude vždycky škodlivý buď jednomu, nebo druhému.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>