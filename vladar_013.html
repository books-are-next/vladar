<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="PÁTÁ KAPITOLA
Jak je třeba vládnouti obcím a státům, které předtím, než jich bylo dobyto,
žily podle vlastních zákonů">
    <meta name="apple-mobile-web-app-capable" content="yes">
    <title>PÁTÁ KAPITOLA
      Jak je třeba vládnouti obcím a státům, které předtím, než jich bylo dobyto,
      žily podle vlastních zákonů</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_013.html">
    <meta name="identifier" content="machiavelli-vladar-6b2923b">
    <meta name="role" content="other">
  </head>
  <body data-nb-words="19" data-nb-chars="115" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="19" data-nb-chars="115"><span class="idea" data-nb-ref-number="1" id="idea1" data-nb-words="2" data-nb-chars="13">PÁTÁ KAPITOLA</span>
          <span class="idea" data-nb-ref-number="2" id="idea2" data-nb-words="13" data-nb-chars="75">Jak je třeba vládnouti obcím a státům, které předtím, než jich bylo dobyto,</span>
          <span class="idea" data-nb-ref-number="3" id="idea3" data-nb-words="4" data-nb-chars="27">žily podle vlastních zákonů</span>
        </h1>
        Když jsou nově dobyté státy zvyklé, jak jsem již řekl, žíti podle vlastních zákonů a&nbsp;svobodně, je&nbsp;možné uchovati si&nbsp;je&nbsp;v&nbsp;moci trojím způsobem. První je: zničiti takový stát. Druhý: dobyvatel se&nbsp;v&nbsp;něm osobně usídlí. Třetí: nechati jej žíti podle jeho zákonů, vybírati od&nbsp;něho pravidelné dávky a&nbsp;jeho správu svěřiti několika málo lidem, kteří by&nbsp;ti&nbsp;uchovali jeho věrnost. Tito lidé totiž, ustanovení dobyvatelem, vědí, že&nbsp;by&nbsp;bez jeho přízně a&nbsp;moci nemohli býti, a&nbsp;proto se&nbsp;budou ze&nbsp;všech sil snažiti, aby jeho vládu v&nbsp;zemi udrželi: a&nbsp;je&nbsp;snadnější udržeti si&nbsp;obec zvyklou žíti svobodně, svěříme-li její správu jejím vlastním občanům než nějakým jiným způsobem. Tak jsou zde na&nbsp;příklad Sparťané a&nbsp;Římané. Sparťané vytvořili v&nbsp;dobytých Athénách a&nbsp;Thébách vládu několika málo občanů. A&nbsp;přece je&nbsp;ztratili. Římané, aby udrželi ve&nbsp;své moci Capuu, Kartágo a&nbsp;Numantii, úplně je&nbsp;zničili a&nbsp;neztratili je. Řecko si&nbsp;chtěli udržeti v&nbsp;moci podobně, jak je&nbsp;drželi Sparťané, totiž tím, že&nbsp;mu&nbsp;dali svobodu a&nbsp;ponechali mu&nbsp;jeho zákony: a&nbsp;nepodařilo se&nbsp;jim to, takže byli nuceni úplně zničiti mnoho obcí v&nbsp;té&nbsp;zemi, aby si&nbsp;ji&nbsp;uchovali. Neboť po&nbsp;pravdě řečeno: bezpečně je&nbsp;možné udržeti ve&nbsp;své moci jenom to, co&nbsp;jsme úplně zničili. A&nbsp;kdo se&nbsp;stane pánem země zvyklé žíti svobodně a&nbsp;nezničí ji, ten musí čekat, že&nbsp;ona zničí jeho. Neboť taková země se&nbsp;pro svou vzpouru vždycky může dovolávati jména svobody a&nbsp;svých starobylých zřízení, na&nbsp;něž se&nbsp;nezapomíná ani po&nbsp;dlouhém čase, ani v&nbsp;dobrodiních. A&nbsp;nechť uděláš, co&nbsp;chceš, jestliže obyvatelstvo nerozštěpíš tak, aby v&nbsp;něm nebylo jednoty, nebo jestliže je&nbsp;nerozptýlíš, nikdy nezapomene na&nbsp;svobodu a&nbsp;na&nbsp;ta&nbsp;svá bývalá zřízení, nýbrž naopak při každé příležitosti se&nbsp;jich bude dovolávati. Tak učinila Pisa po&nbsp;tolika letech, prožitých v&nbsp;porobenosti Florenťanům. Když však jsou obce nebo země zvyklé žíti pod vladařem a&nbsp;když je&nbsp;jeho rod vyhlazen, to&nbsp;potom, protože jednak jsou zvyklé poslouchati, jednak již nemají bývalého vladaře a&nbsp;na&nbsp;volbě nového panovníka ze&nbsp;svého středu se&nbsp;nedohodnou a&nbsp;svobodně žíti neumějí, dlouho jim trvá, než se&nbsp;chopí zbraně, a&nbsp;dobyvatel je&nbsp;může snadněji získati a&nbsp;podrobiti. V&nbsp;republikách však je&nbsp;větší životnost, větší nenávist, větší touha po&nbsp;odvetě; vzpomínka na&nbsp;bývalou svobodu jim nikdy nedává a&nbsp;nemůže dáti pokoj, takže nejbezpečnější je&nbsp;úplně je&nbsp;zničiti nebo se&nbsp;v&nbsp;nich usídliti.
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>