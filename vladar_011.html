<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="TŘETÍ KAPITOLA O vladařstvích smíšených">
    <meta name="apple-mobile-web-app-capable" content="yes">
    <title>TŘETÍ KAPITOLA O vladařstvích smíšených</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Niccolò Machiavelli: Vladař">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vladař">
    <meta property="og:title" content="Vladař">
    <meta property="og:type" content="book">
    <meta property="og:book:author" content="Niccolò Machiavelli">
    <meta property="twitter:title" content="Niccolò Machiavelli: Vladař">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./vladar_010.html">
    <link rel="next" href="./vladar_012.html">
    <meta name="nb-order" content="7">
    <link rel="self" href="vladar_011.html">
    <meta name="nb-identifier" content="machiavelli-vladar-3f1255d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2483" data-nb-chars="15050">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="39"><span class="idea" data-nb-ref-number="1" id="idea1" data-nb-words="5" data-nb-chars="39">TŘETÍ KAPITOLA O&nbsp;vladařstvích smíšených</span></h1>
        <section>
          <p class="chunk" data-nb-ref-number="2" data-nb-words="330" data-nb-chars="2025"><span class="idea" data-nb-ref-number="2" id="idea2" data-nb-words="330" data-nb-chars="2025">Zato však v&nbsp;monarchických státech nových jsou těžkosti. Především, nejde-li o&nbsp;stát úplně nový, nýbrž toliko o&nbsp;připojenou část, takže celek lze pak nazvati státem smíšeným, všelijaké obměny vznikají z&nbsp;té&nbsp;přirozené nesnáze, která se&nbsp;vyskytuje ve&nbsp;všech nových státech a&nbsp;záleží v&nbsp;tom, že&nbsp;lidé rádi mění pána, neboť doufají, že&nbsp;si&nbsp;polepší; v&nbsp;této své naději se&nbsp;chápou zbraní proti svému vladaři, ale mýlí se, neboť zkušenost je&nbsp;pak poučí, že&nbsp;si&nbsp;pohoršili. Toto pohoršení vyplývá z&nbsp;jiné přirozené a&nbsp;samozřejmé nezbytnosti: vladař totiž je&nbsp;nucen své nové poddané utiskovati jak vojenskými posádkami, tak nesčetnými jinými příkořími, jež s&nbsp;sebou přináší nový výboj. Jsou tedy tvými nepřáteli všichni ti, jimž jsi nějak ublížil při obsazování té&nbsp;nové země; a&nbsp;nemůžeš si&nbsp;uchovati ani přátelství lidí, kteří ti&nbsp;k&nbsp;tomu výboji pomohli, protože jim nemůžeš dáti to, co&nbsp;očekávali, a&nbsp;protože nemůžeš proti nim použíti násilí, neboť jsi jim zavázán. Člověk totiž vždycky, i&nbsp;když má&nbsp;velmi silné vojsko, potřebuje, chce-li vniknouti do&nbsp;nějaké země, přízně domácích lidí. Právě proto Ludvík XII., král francouzský, dobyl rychle Milána a&nbsp;stejně rychle ho&nbsp;pozbyl; a&nbsp;na&nbsp;to, aby mu&nbsp;Milán byl po&nbsp;prvé vzat, stačily vlastní síly Lodovica Sforzy, neboť obyvatelé, kteří Francouzům otevřeli brány, nemohli, když byli zklamáni ve&nbsp;svém mínění a&nbsp;očekávání budoucího dobra, snášeti tlak nového vladaře. Je&nbsp;ovšem pravda, že&nbsp;dobude-li někdo vzbouřivších se&nbsp;zemí po&nbsp;druhé, ztrácí je&nbsp;pak méně snadno; neboť vladař se&nbsp;pak pod záminkou vzpoury bezohledněji zabezpečuje tím, že&nbsp;trestá provinilce, zajišťuje si&nbsp;lidi podezřelé a&nbsp;činí opatření tam, kde cítí slabiny. Tak se&nbsp;stalo, že&nbsp;na&nbsp;to, aby Francie ztratila Milán, stačilo po&nbsp;prvé, aby jediný vévoda Lodovico zabřinkal zbraněmi na&nbsp;milánských hranicích, ale na&nbsp;to, aby ztratila Milán po&nbsp;druhé, bylo již třeba, aby se&nbsp;proti ní&nbsp;postavil celý svět a&nbsp;aby francouzské vojsko bylo na&nbsp;hlavu poraženo a&nbsp;vyhnáno z&nbsp;Itálie: a&nbsp;to&nbsp;se&nbsp;stalo z&nbsp;příčin zmíněných nahoře. Přece však ztratila Francie Milán jak po&nbsp;prvé, tak po&nbsp;druhé.</span></p>
          <p class="chunk" data-nb-ref-number="3" data-nb-words="399" data-nb-chars="2356"><span class="idea" data-nb-ref-number="3" id="idea3" data-nb-words="399" data-nb-chars="2356">O&nbsp;všeobecných příčinách první ztráty jsme již mluvili. Zbývá nám teď podívati se&nbsp;na&nbsp;příčiny ztráty druhé a&nbsp;říci, jaké možnosti zde byly a&nbsp;jak se&nbsp;někdo, kdo by&nbsp;byl býval na&nbsp;místě francouzského krále, mohl v&nbsp;dobytém území udržeti lépe, než to&nbsp;učinil Ludvík XII. Při tom je&nbsp;třeba rozlišovati, zdali dobyté státy, připojené k&nbsp;původnímu dobyvatelovu státu, leží v&nbsp;témž kraji a&nbsp;mluví stejnou řečí, nebo naopak. Pakliže je&nbsp;tomu tak, je&nbsp;velmi snadné udržeti si&nbsp;je, zvláště když nejsou zvyklé žíti svobodně. Aby si&nbsp;je&nbsp;člověk bezpečně udržel v&nbsp;moci, stačí vyhubiti rod vladaře, který tam panoval; neboť uchovají-li se&nbsp;obyvatelům té&nbsp;země v&nbsp;ostatních věcech staré poměry, a&nbsp;protože není různosti místních obyčejů, lidé budou žíti pokojně. Tak jsme to&nbsp;viděli v&nbsp;Burgundsku, v&nbsp;Bretani, v&nbsp;Gaskoňsku a&nbsp;v&nbsp;Normandii, kteréžto země tak dlouho žily v&nbsp;jednom státním svazku s&nbsp;Francií; třebaže jistá rozdílnost jazyková zde je, místní mravy a&nbsp;obyčeje jsou si&nbsp;podobné a&nbsp;snadno se&nbsp;snášejí. Člověk, který získá takové země, musí, chce-li si&nbsp;je&nbsp;udržeti, dbáti dvou věcí: především toho, aby byl vyhuben rod jejich dosavadního vladaře, a&nbsp;za&nbsp;druhé toho, aby neměnil ani jejich zákony, ani jejich daně. To&nbsp;se&nbsp;potom v&nbsp;nejkratším čase stane z&nbsp;dobytých území a&nbsp;z&nbsp;jeho starého státu jediný celek. Když však někdo získá území v&nbsp;kraji odlišném jazykově, zvykově a&nbsp;obyčejově, vznikají potíže a&nbsp;je&nbsp;třeba velikého štěstí a&nbsp;velikého úsilí, má-li si&nbsp;je&nbsp;udržeti. Nejlepší a&nbsp;nejúčinnější cestou k&nbsp;tomu by&nbsp;bylo, kdyby se&nbsp;tam člověk, který jich nabyl, odstěhoval a&nbsp;bydlil tam. To&nbsp;by&nbsp;učinilo výboj bezpečnějším a&nbsp;trvanlivějším. Tak to&nbsp;udělal Turek v&nbsp;Řecku: přese všechna opatření, jež učinil, aby si&nbsp;udržel tuto zemi, nebyl by&nbsp;si&nbsp;ji&nbsp;mohl zachovati, kdyby se&nbsp;tam nebyl odstěhoval. Neboť vladař, který žije v&nbsp;zemi, vidí všechny nepořádky hned v&nbsp;zárodku a&nbsp;může proti nim ihned zakročiti; když tam nežije, dovídá se&nbsp;o&nbsp;nich teprve tenkrát, když jsou již veliké a&nbsp;když je&nbsp;již nelze napraviti. Kromě toho není země olupována tvými úředníky a&nbsp;poddaní jsou spokojeni, že&nbsp;nemají se&nbsp;svými stížnostmi k&nbsp;vladaři daleko; ti, kteří chtějí býti dobří, mají o&nbsp;důvod více milovati ho, a&nbsp;ti, kteří chtějí býti špatní, mají o&nbsp;důvod více báti se&nbsp;ho. Kdyby pak chtěl někdo zvenčí napadnouti takový stát, bude se&nbsp;toho více střežiti. Proto tedy, přebývá-li vladař v&nbsp;nově získané zemi, může ji&nbsp;ztratiti jenom nesmírně nesnadno.</span></p>
          <p class="chunk" data-nb-ref-number="4" data-nb-words="186" data-nb-chars="1105"><span class="idea" data-nb-ref-number="4" id="idea4" data-nb-words="186" data-nb-chars="1105">Druhým, ještě lepším prostředkem je&nbsp;poslati na&nbsp;několik míst kolonie, které by&nbsp;byly jakoby klíči té&nbsp;země. Neboť je&nbsp;nezbytné buď toto, nebo vydržovati tam dostatek jízdného a&nbsp;pěšího lidu. Na&nbsp;kolonie neplatí vladař mnoho a&nbsp;posílá je&nbsp;tam a&nbsp;udržuje bez vlastního vydání nebo s&nbsp;vydáním malým. Ubližuje při tom jenom těm, jimž bere pole a&nbsp;pozemky pro nové obyvatele a&nbsp;jichž je&nbsp;nepatrná část obyvatel té&nbsp;země. A&nbsp;protože ti, jimž ubližuje, jsou rozptýleni a&nbsp;zchudlí, nemohou mu&nbsp;nijak škoditi. Všichni ostatní jednak neutrpěli škody, a&nbsp;proto se&nbsp;snadno upokojili, jednak se&nbsp;bojí, aby se&nbsp;něčeho nedopustili a&nbsp;aby se&nbsp;jim za&nbsp;to&nbsp;nestalo stejně jako těm, kteří byli obráni o&nbsp;svůj majetek. Dospívám tedy k&nbsp;závěru, že&nbsp;takové kolonie nic nestojí, jsou věrnější a&nbsp;ubližují méně. Ti&nbsp;pak, kterým bylo ublíženo, nemohou, jak jsem již řekl, škoditi, protože jsou zchudlí a&nbsp;rozptýleni. Jest totiž třeba pamatovati si, že&nbsp;vladař musí poddané buď získati laskavostí, nebo úplně zničiti, a&nbsp;že&nbsp;lidé se&nbsp;za&nbsp;drobná příkoří mstí, ale za&nbsp;těžká nemohou. Musí tedy příkoří učiněné člověku býti tak veliké, aby nebylo třeba obávati se&nbsp;pomsty.</span></p>
          <p class="chunk" data-nb-ref-number="5" data-nb-words="86" data-nb-chars="537"><span class="idea" data-nb-ref-number="5" id="idea5" data-nb-words="86" data-nb-chars="537">Když však vladař místo kolonií drží v&nbsp;dobyté zemi vojsko, stojí to&nbsp;mnohem více, neboť posádky pohltí všechen příjem z&nbsp;té&nbsp;země, takže výboj se&nbsp;obrací ve&nbsp;ztrátu a&nbsp;vladař ubližuje mnohem více, neboť škodí celé zemi, protože jeho vojsko musí občas měniti posádky: tíživost posádek cítí každý obyvatel, a&nbsp;každý se&nbsp;proto stává dobyvatelovým nepřítelem; a&nbsp;jsou to&nbsp;nepřátelé, kteří mohou škoditi, protože jsou sice poraženi, ale ještě stále na&nbsp;svých statcích. Je&nbsp;tedy vojenská posádka v&nbsp;každém ohledu stejně nevýhodná, jak výhodná je&nbsp;kolonizace.</span></p>
          <p class="chunk" data-nb-ref-number="6" data-nb-words="197" data-nb-chars="1146"><span class="idea" data-nb-ref-number="6" id="idea6" data-nb-words="197" data-nb-chars="1146">Ten, kdo získal zemi, jak jsme již řekli, odlišnou svými mravy od&nbsp;jeho vlastní země, musí se&nbsp;dále státi hlavou a&nbsp;ochráncem méně mocných sousedů, musí se&nbsp;snažiti, aby oslabil nejvlivnější z&nbsp;nich, a&nbsp;musí dbáti, aby tam náhodou nepřišel nějaký cizinec stejně mocný jako on. Neboť vždycky je&nbsp;možné, že&nbsp;ho&nbsp;tam místní nespokojenci povolají buď z&nbsp;přílišné ctižádosti, nebo ze&nbsp;strachu. Aitolové si&nbsp;tak do&nbsp;Řecka povolali Římany. A&nbsp;také do&nbsp;každé jiné země, kam cizinci přišli, byli povoláni domácím obyvatelstvem. A&nbsp;vždycky je&nbsp;postup ten, že&nbsp;ihned, jakmile do&nbsp;země vnikne mocný cizinec, všichni méně mocní domácí obyvatelé se&nbsp;k&nbsp;němu připojí z&nbsp;nenávisti k&nbsp;tomu, kdo je&nbsp;ovládl. Co&nbsp;se&nbsp;týká těch méně mocných, o&nbsp;nichž jsme svrchu mluvili, snadno je&nbsp;získá na&nbsp;svou stranu, protože se&nbsp;všichni ochotně spojí se&nbsp;státem, jehož dobyl. Jenom toho má&nbsp;dbáti, aby nenabyli příliš mnoho moci a&nbsp;příliš velikého vlivu. A&nbsp;to&nbsp;potom může svými vojenskými silami a&nbsp;za&nbsp;jejich pomoci snadno oslabiti mocné, aby jediným pánem v&nbsp;zemi zůstával on. A&nbsp;kdo si&nbsp;nezařídí dobře tuto věc, brzy ztratí všechno, čeho nabyl, a&nbsp;dokud to&nbsp;bude míti v&nbsp;moci, bude míti nekonečné těžkosti a&nbsp;nesnáze.</span></p>
          <p class="chunk" data-nb-ref-number="7" data-nb-words="357" data-nb-chars="2195"><span class="idea" data-nb-ref-number="7" id="idea7" data-nb-words="357" data-nb-chars="2195">Římané v&nbsp;provinciích, kterých nabyli, pilně zachovávali tyto zásady a&nbsp;zakládali kolonie, podporovali méně mocné, ale jenom tak, aby jejich moc nevzrůstala, potlačovali mocné a&nbsp;nedovolovali, aby v&nbsp;zemi nabývali vlivu mocní cizinci. Jako příklad mi&nbsp;postačí Řecko z&nbsp;časů, kdy bývalo římskou kolonií. Římané tam podporovali Achajce a&nbsp;Aitoly, oslabili vliv Makedonců a&nbsp;vyhnali z&nbsp;Řecka Antiocha; ani zásluhy Achajců a&nbsp;Aitolů je&nbsp;nepřiměly, aby jim dovolili zvětšiti svou moc, ani Filipovo přemlouvání je&nbsp;nikdy nepřivedlo k&nbsp;tomu, aby byli jeho přáteli, dokud ho&nbsp;neoslabili, ani Antiochova moc je&nbsp;nemohla přinutit, aby mu&nbsp;dovolili zakotviti v&nbsp;té&nbsp;zemi. Neboť Římané si&nbsp;v&nbsp;těchto věcech počínali tak, jak by&nbsp;si&nbsp;měli počínati všichni moudří panovníci. Moudrý vladař si&nbsp;musí všímati nejen nepořádků přítomných, nýbrž také budoucích, a&nbsp;musí těmto budoucím s&nbsp;veškerou pilností předcházeti. Neboť všemu, co&nbsp;člověk předvídá zdaleka, lze snadno předejíti, ale čeká-li, až&nbsp;se&nbsp;to&nbsp;k&nbsp;němu přiblíží, lék přijde pozdě, protože chorobu nelze již vyléčiti. Je&nbsp;tomu v&nbsp;těchto věcech stejně, jak lékaři říkají o&nbsp;souchotinách: v&nbsp;zárodku se&nbsp;dají snadno léčiti a&nbsp;nesnadno poznati, časem však, když nebyly poznány a&nbsp;léčeny hned v&nbsp;zárodku, snadné jest poznati je, ale nesnadné léčiti. Stejně je&nbsp;tomu v&nbsp;záležitostech státních: poznává-li vladař již předem (což je&nbsp;dáno jenom člověku prozíravému) zla, která ve&nbsp;státě vznikají, může je&nbsp;vyléčiti rychle; když však, nepoznav je, nechá je&nbsp;vzrůsti tak, že&nbsp;je&nbsp;pak poznává kdekdo, to&nbsp;potom na&nbsp;ně&nbsp;již nemá léku. Proto Římané, protože všechny těžkosti předvídali, vždycky je&nbsp;předešli a&nbsp;nikdy je&nbsp;nenechali rozrůsti se, ani když je&nbsp;to&nbsp;nutilo nevyhýbati se&nbsp;válce. Věděli totiž, že&nbsp;válce se&nbsp;vyhnouti nelze a&nbsp;že&nbsp;odklad je&nbsp;jenom výhodou pro nepřítele. Proto chtěli válčiti s&nbsp;Filipem a&nbsp;s&nbsp;Antiochem raději hned v&nbsp;Řecku, aby pak nebyli nuceni válčiti s&nbsp;nimi v&nbsp;Itálii; a&nbsp;ačkoli se&nbsp;tenkrát mohli vyhnouti válce jak s&nbsp;Filipem, tak s&nbsp;Antiochem, nechtěli to; nikdy nesouhlasili s&nbsp;tím, co&nbsp;denně slýcháváme z&nbsp;úst dnešních mudrců, že&nbsp;totiž čas přináší dobrou radu, nýbrž měli důvěru ve&nbsp;vlastní zdatnost a&nbsp;moudrost: čas totiž žene před sebou všechno, takže nám může přinésti dobro právě tak jako zlo a&nbsp;naopak.</span></p>
          <p class="chunk" data-nb-ref-number="8" data-nb-words="678" data-nb-chars="4144"><span class="idea" data-nb-ref-number="8" id="idea8" data-nb-words="678" data-nb-chars="4144">Ale vraťme se&nbsp;k&nbsp;Francii a&nbsp;zjistěme si, zdali učinila něco z&nbsp;toho, o&nbsp;čem jsme teď mluvili. A&nbsp;nebudu mluvit o&nbsp;Karlovi VIII., nýbrž o&nbsp;Ludvíkovi XII., protože měl kus Itálie v&nbsp;moci déle, takže bylo možné lépe pozorovati, jak si&nbsp;počíná. A&nbsp;tu&nbsp;uvidíte, že&nbsp;dělal pravý opak toho, co&nbsp;je&nbsp;třeba dělati, má-li si&nbsp;vladař udržeti zemi s&nbsp;odlišnými obyčeji a&nbsp;s&nbsp;jiným jazykem. Krále Ludvíka přivolala do&nbsp;Itálie ctižádostivost Benátčanů, kteří tím chtěli získati polovinu Lombardie. Nechci kárati krále pro tento příchod do&nbsp;Itálie nebo pro jeho rozhodnutí, neboť chtěl-li vůbec zakotviti v&nbsp;Itálii, musil, protože tam neměl přátel a&nbsp;protože mu&nbsp;pro Karlovo chování byly zavřeny brány, svá přátelství bráti tam, kde se&nbsp;dalo. A&nbsp;jeho záměr by&nbsp;se&nbsp;mu&nbsp;byl velmi brzy zdařil, kdyby se&nbsp;nebyl dopustil žádné chyby v&nbsp;jiných věcech. Když tedy dobyl Lombardie, brzy nabyl zase oné slávy, kterou tam Karel ztratil. Janov se&nbsp;podrobil. Florenťané se&nbsp;stali jeho přáteli. Markýz mantovský, vévoda ferrarský, Bentivogliové, hraběnka z&nbsp;Forli, pánové faenzský, pesarský, riminský, camerinský a&nbsp;piombinský, obyvatelé Luccy, Pisy a&nbsp;Sieny, a&nbsp;také všichni ostatní si&nbsp;ho&nbsp;předcházeli, aby se&nbsp;stali jeho přáteli. A&nbsp;právě tenkrát mohli Benátčané vidět pošetilost toho svého rozhodnutí, neboť jenom proto, aby dostali dva lombardské kraje, učinili krále pánem nad dvěma třetinami Itálie. A&nbsp;teď uvažte, jak snadno si&nbsp;král mohl v&nbsp;Itálii udržeti svou moc, kdyby se&nbsp;byl řídil svrchu psanými pravidly a&nbsp;kdyby byl poskytl bezpečnost a&nbsp;ochranu všem svým četným italským přátelům; byli slabí a&nbsp;báli se&nbsp;buď papeže, nebo Benátčanů, takže byli nuceni státi na&nbsp;králově straně. Mohl se&nbsp;tedy s&nbsp;jejich pomocí snadno zabezpečiti proti těm, kteří tam ještě měli moc. Ale Ludvík, sotvaže se&nbsp;dostal do&nbsp;Milána, udělal pravý opak: pomohl papeži Alexandrovi obsadit Romagnu. Neuvědomil si, že&nbsp;tímto rozhodnutím oslabil sám sebe, protože se&nbsp;připravil o&nbsp;spojence a&nbsp;o&nbsp;ty, kteří mu&nbsp;sami padli do&nbsp;náručí, a&nbsp;církev že&nbsp;posílil, protože k&nbsp;její veliké moci duchovní připojil tak velikou moc světskou. A&nbsp;jakmile učinil tuto první chybu, nezbývalo mu&nbsp;nic jiného než pokračovati v&nbsp;tom, takže mu&nbsp;nakonec, aby zarazil Alexandrovu ctižádostivost a&nbsp;aby se&nbsp;papež nezmocnil také Toskány, nezbylo nic jiného, než aby on&nbsp;sám přišel do&nbsp;Itálie. A&nbsp;ani to&nbsp;mu&nbsp;nestačilo, že&nbsp;papeži pomohl k&nbsp;velikosti a&nbsp;že&nbsp;se&nbsp;připravil o&nbsp;spojence: z&nbsp;touhy po&nbsp;Neapolském království se&nbsp;o&nbsp;ně&nbsp;rozdělil s&nbsp;králem španělským, a&nbsp;tak tam, kde byl dosud jediným pánem v&nbsp;Itálii, přivedl teď společníka, aby ctižádostivci a&nbsp;lidé, kteří s&nbsp;ním nebyli spokojeni, se&nbsp;měli ke&nbsp;komu uchýliti o&nbsp;pomoc; a&nbsp;ačkoli mohl v&nbsp;tom království ponechati krále sobě poplatného, vyhnal ho&nbsp;a&nbsp;uvedl tam člověka, který mohl vypuditi jeho samého. Touha po&nbsp;výbojích je&nbsp;věc docela přirozená a&nbsp;běžná; a&nbsp;vždycky, když lidé o&nbsp;výboje usilovati mohou, bývají za&nbsp;to&nbsp;chváleni, nikoli haněni; ale když nemohou a&nbsp;chtějí nabývati nových úspěchů stůj co&nbsp;stůj, dopouštějí se&nbsp;chyby a&nbsp;jsou hodni hany. Jestliže tedy Francie mohla Neapol napadnouti vlastními silami, měla to&nbsp;udělat, nemohla-li, neměla Neapolské království dělit. A&nbsp;je-li rozdělení Lombardie, na&nbsp;němž se&nbsp;dohodla s&nbsp;Benátčany, hodno omluvy, protože jenom tak mohla Francie zakotviti v&nbsp;Itálii, rozdělení Neapole je&nbsp;dlužno pokárati, protože je&nbsp;nelze omluviti žádnou nezbytností. Dopustil se&nbsp;tedy Ludvík XII. těchto pěti chyb: zničil drobné panovníky; zvýšil v&nbsp;Itálii moc vladaře silného; uvedl do&nbsp;Itálie velmi mocného cizince; neusídlil se&nbsp;tam; neposlal tam kolonisty. Avšak i&nbsp;tyto chyby mohly ještě neuškoditi mu, dokud byl živ, kdyby se&nbsp;nebyl dopustil chyby šesté: že&nbsp;totiž sebral Benátčanům jejich stát. Neboť kdyby nebyl posílil církev a&nbsp;kdyby nebyl do&nbsp;Itálie přivedl Španělsko, bylo by&nbsp;bývalo rozumné a&nbsp;nutné oslabiti Benátčany; když však učinil ty&nbsp;dvě věci, nikdy neměl přivoliti k&nbsp;jejich úplné zkáze, protože silní Benátčané by&nbsp;vždycky byli každého zdržovali od&nbsp;vpádu do&nbsp;Lombardie; a&nbsp;to&nbsp;jednak proto, že&nbsp;Benátčané by&nbsp;k&nbsp;tomu nikdy nebyli přivolili, protože pány v&nbsp;Lombardii chtěli býti oni sami, jednak proto, že&nbsp;ti&nbsp;druzí by&nbsp;nikdy nebyli chtěli sebrati ji&nbsp;Francii a&nbsp;dáti ji&nbsp;jim. A&nbsp;napadnouti Benátčany i&nbsp;Francouze zároveň by&nbsp;se&nbsp;nebyli odvážili.</span></p>
          <p class="chunk" data-nb-ref-number="9" data-nb-words="245" data-nb-chars="1503"><span class="idea" data-nb-ref-number="9" id="idea9" data-nb-words="245" data-nb-chars="1503">A&nbsp;řekne-li někdo, že&nbsp;král Ludvík postoupil Romagnu Alexandrovi a&nbsp;Neapolské království Španělsku proto, aby se&nbsp;vyhnul válce, odpovím na&nbsp;to&nbsp;důvody, o&nbsp;nichž jsem již mluvil, že&nbsp;totiž nikdy nesmíš trpěti žádný nepořádek jenom proto, aby ses vyhnul válce, protože válce se&nbsp;nikdy nevyhneš, jenom ji&nbsp;odsuneš ve&nbsp;svůj neprospěch. A&nbsp;kdyby někdo namítl, že&nbsp;král slíbil papeži, že&nbsp;pro něho ten výboj podnikne za&nbsp;rozloučení svého manželství a&nbsp;za&nbsp;kardinálský klobouk pro arcibiskupa rouenského, odpovím na&nbsp;to&nbsp;tím, co&nbsp;bude dále řečeno o&nbsp;slibech vladařů, a&nbsp;jak mají býti plněny. Král Ludvík ztratil tedy Lombardii proto, že&nbsp;nezachoval ani jedno z&nbsp;pravidel, jichž dbali jiní, kteří se&nbsp;zmocnili cizích zemí a&nbsp;chtěli si&nbsp;je&nbsp;uchovati. A&nbsp;není to&nbsp;tedy nic divného, nýbrž věc obyčejná a&nbsp;přirozená. Mluvil jsem o&nbsp;tom v&nbsp;Nantes s&nbsp;rouenským arcibiskupem, když Valentino, jak se&nbsp;všeobecně říkalo Cesarovi Borgiovi, synovi papeže Alexandra, obsadil Romagnu. Neboť když mi&nbsp;rouenský kardinál řekl, že&nbsp;Italové nerozumějí válce, odpověděl jsem mu, že&nbsp;Francouzi nerozumějí státnickému umění, protože, kdyby mu&nbsp;rozuměli, nebyli by&nbsp;dovolili, aby církev dosáhla takové moci. A&nbsp;zkušenost ukázala, že&nbsp;k&nbsp;velikosti dopomohla v&nbsp;Itálii církvi i&nbsp;Španělsku Francie a&nbsp;že&nbsp;příčinou jejího pádu byli oni. Z&nbsp;toho pak vyplývá základní pravidlo, které někdy nebo jenom zřídka klame: že&nbsp;totiž ten, kdo jinému pomáhá k&nbsp;moci, sám sobě kopá hrob; neboť pomáhá mu&nbsp;k&nbsp;moci buď důmyslem, nebo vojenskou silou, a&nbsp;to&nbsp;obé je&nbsp;podezřelé tomu, komu bylo pomoženo k&nbsp;moci.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>