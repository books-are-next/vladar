<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="PATNÁCTÁ KAPITOLA
O věcech, pro něž jsou lidé a hlavně vladaři chváleni nebo káráni">
    <meta name="apple-mobile-web-app-capable" content="yes">
    <title>PATNÁCTÁ KAPITOLA
      O věcech, pro něž jsou lidé a hlavně vladaři chváleni nebo káráni</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_023.html">
    <meta name="identifier" content="machiavelli-vladar-0dc4ae1">
    <meta name="role" content="other">
  </head>
  <body data-nb-words="488" data-nb-chars="2882" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="14" data-nb-chars="82"><span class="idea" data-nb-ref-number="1" id="idea1" data-nb-words="2" data-nb-chars="17">PATNÁCTÁ KAPITOLA</span>
          <span class="idea" data-nb-ref-number="2" id="idea2" data-nb-words="12" data-nb-chars="65">O věcech, pro něž jsou lidé a hlavně vladaři chváleni nebo káráni</span>
        </h1>
        <p class="chunk" data-nb-ref-number="2" id="chunk2" data-nb-words="173" data-nb-chars="995"><span class="idea" data-nb-ref-number="3" id="idea3" data-nb-words="173" data-nb-chars="995">Teď zbývá ještě podívati se, jak se&nbsp;má&nbsp;vladař chovati k&nbsp;poddaným a&nbsp;k&nbsp;spojencům. A&nbsp;protože vím, že&nbsp;o&nbsp;této otázce psali již mnozí, obávám se, že&nbsp;budu-li o&nbsp;tom psáti také já, budu považován za&nbsp;domýšlivého, protože se&nbsp;při zkoumání tohoto námětu silně odchyluji od&nbsp;postupu jiných autorů. Mým úmyslem totiž je&nbsp;psáti užitečně pro chápavé lidi, a&nbsp;proto je&nbsp;podle mého názoru lepší hledati skutečnou pravdu daného námětu než pouhý jeho přelud. Mnozí si&nbsp;v&nbsp;bujné obraznosti vymýšleli republiky a&nbsp;monarchie, jaké ve&nbsp;skutečnosti nikdo nikdy neviděl a&nbsp;nepoznal. Neboť mezi tím, jak se&nbsp;žije a&nbsp;jak by&nbsp;se&nbsp;žíti mělo, je&nbsp;takový rozdíl, že&nbsp;ten, kdo nedbá skutečného života a&nbsp;přemýšlí jenom o&nbsp;tom, jak by&nbsp;život vypadati měl, učí se&nbsp;spíše své záhubě než svému zachování: člověk totiž, který chce ve&nbsp;všem všudy býti dobrý, musí zahynouti v&nbsp;prostředí, kde tak mnozí nejsou dobří. Z&nbsp;toho vyplývá, že&nbsp;vladař, který si&nbsp;chce vládu udržeti, musí uměti nebýti dobrým, aby dovedl chovati se&nbsp;podle potřeby buď laskavě, nebo nic.</span></p>
        <p class="chunk" data-nb-ref-number="3" id="chunk3" data-nb-words="301" data-nb-chars="1805"><span class="idea" data-nb-ref-number="4" id="idea4" data-nb-words="301" data-nb-chars="1805">Nechávám tedy stranou všechno, co&nbsp;si&nbsp;lidé o&nbsp;vladaři jenom vymýšlejí, pojednávám jenom o&nbsp;tom, co&nbsp;skutečně je, a&nbsp;pravím, že&nbsp;všichni lidé, zvláště pak vladaři – protože stojí výše – vyznačují se&nbsp;vlastnostmi, které jim přinášejí buď hanu, nebo chválu. Tak je&nbsp;jeden považován za&nbsp;štědrého a&nbsp;jiný za&nbsp;skoupého (úmyslně neříkám „za lakomce“, protože ve&nbsp;slově „lakomý“ je&nbsp;obsažen také pojem hrabivosti, kdežto „skoupý“ znamená člověka, který hospodaří se&nbsp;svým majetkem příliš opatrně); jeden je&nbsp;považován za&nbsp;člověka, který přeje také jiným, jiný za&nbsp;člověka, který by&nbsp;nejraději všechno zhltal sám; jeden za&nbsp;ukrutného a&nbsp;jiný za&nbsp;laskavého, jeden za&nbsp;věrolomného a&nbsp;jiný za&nbsp;věrného, jeden za&nbsp;zženštilého a&nbsp;zbabělého, jiný za&nbsp;zuřivého a&nbsp;udatného, jeden za&nbsp;vlídného a&nbsp;jiný za&nbsp;pyšného, jeden za&nbsp;chlípného a&nbsp;jiný za&nbsp;cudného, jeden za&nbsp;upřímného a&nbsp;jiný za&nbsp;potměšilého, jeden za&nbsp;neústupného a&nbsp;jiný za&nbsp;povolného, jeden za&nbsp;vážného a&nbsp;jiný za&nbsp;lehkomyslného, jeden za&nbsp;zbožného a&nbsp;jiný za&nbsp;nevěřícího a&nbsp;tak dále. A&nbsp;vím, že&nbsp;podle názoru každého člověka by&nbsp;největší chvály byl hoden vladař, který by&nbsp;měl ze&nbsp;svrchu psaných vlastností ty, jež jsou považovány za&nbsp;dobré; protože však lidská přirozenost nedovoluje míti je&nbsp;a&nbsp;zachovávati je&nbsp;všechny, vladař si&nbsp;musí počínati tak obezřele, aby nebyl kárán pro vlastnosti, které by&nbsp;ho&nbsp;mohly připraviti o&nbsp;vládu; a&nbsp;ostatních vlastností, také špatných, ale nehrozících připraviti ho&nbsp;o&nbsp;trůn, aby se&nbsp;co&nbsp;možná vystříhal, ale není-li mu&nbsp;to&nbsp;možné, může jim povolovati s&nbsp;menší obavou. Přitom se&nbsp;ovšem nesmí obávati vzíti na&nbsp;sebe hanbu oněch špatných vlastností, bez nichž by&nbsp;si&nbsp;stěží uchoval vládu, neboť uváží-li se&nbsp;všechno dobře, zjistí se, že&nbsp;mnohé, co&nbsp;se&nbsp;zdá ctnostné, by&nbsp;ho&nbsp;přivedlo do&nbsp;záhuby, kdyby se&nbsp;tím řídil, a&nbsp;mnohé jiné, co&nbsp;se&nbsp;zdá neřestné, mu&nbsp;vynese jeho bezpečnost a&nbsp;dobro, když toho použije.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>