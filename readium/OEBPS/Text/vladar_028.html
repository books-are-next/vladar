<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Vladař</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="mlpuroven1zvlastnipripady">DVACÁTÁ KAPITOLA<br class="calibre19"/>
Zdali pevnosti a mnohé jiné věci,<br class="calibre19"/>
jež vladaři často činí, jsou užitečné, nebo škodlivé</h2>

<p class="mlptextbez1radku">Někteří panovníci, aby zabezpečili svou vládu,
odzbrojili poddané. Jiní udržovali podrobené země rozštěpeny v nepřátelské
strany. Jiní rozněcovali nepřátelství sami proti sobě. Jiní usilovali získati
si ty, kteří jim byli na počátku jejich vlády podezřelí. Někteří si vybudovali
pevnosti. Jiní je zrušili a rozbořili. A třebaže o všech těchto věcech nelze
říci přesný úsudek, dokud se nepřihlédne k zvláštnostem států, v nichž by bylo
třeba učiniti nějaké takové rozhodnutí, přece o tom promluvím tak podrobně, jak
to tento námět dovoluje.</p>

<p class="mlptext">Nikdy se nestalo, že by byl své poddané odzbrojil panovník
nový; naopak když je našel odzbrojené, vždycky je ozbrojil, neboť ozbrojíš-li
je, takové vojsko je pak tvé a stávají se ti věrnými ti, kteří jsou ti podezřelí,
a připoutáváš si ty, kteří ti byli věrní, a z poddaných se stávají oddaní
stoupenci. A protože není možné ozbrojiti všechny poddané, stačí, když prokazuješ
dobro těm, které ozbrojíš; před těmi ostatními jsi pak bezpečnější, neboť
ozbrojení jsou ti za ten tvůj rozdílný postup zavázáni a ostatní tě omlouvají,
říkajíce si, že je nutné, aby měli větší uznání ti, kteří mají větší nebezpečí
a větší povinnosti.</p>

<p class="mlptext">Když však je odzbrojuješ, urážíš je hned na počátku své vlády
a ukazuješ, že jim nedůvěřuješ buď pro jejich zbabělost, nebo pro jejich
nespolehlivost: a to i ono probouzí nenávist k tobě. A protože nemůžeš býti bez
vojska, musíš si pak opatřiti vojsko námezdné, o němž jsme již svrchu řekli,
jaké je; ani kdyby bylo dobré, nemůže býti takové, aby tě uhájilo před mocnými
nepřáteli a nedůvěřivými poddanými. Právě proto, jak jsem již řekl, nový
panovník v novém vladařství vždycky si zřídil vojsko. Příkladů toho jsou plné
dějiny. Když však panovník získá nějaký nový stát a připojí jej jako novou část
k svému státu starému, to potom je nutné odzbrojiti tuto novou část vyjma ty,
kteří se k tobě hlásili již tenkráte, když jsi té země dobýval. A také ty je
třeba časem a vhodnými příležitostmi učiniti změkčilými a zhýčkanými a zaříditi
si to tak, aby všechna vojenská moc tvého státu byla v rukou tvých vlastních
vojáků, kteří žijí u tebe ve starém státě. Naši předkové a ti, kteří bývali
považováni za moudré, říkávali, že Pistoiu bývalo nutné ovládati vnitřními
rozbroji a Pisu pevnostmi; a právě proto rozněcovali v některých podrobených
krajích rozbroje, aby si je snadněji udrželi. A to bývalo tenkrát, kdy Itálie
byla v jistém smyslu vyrovnaná, jistě dobré; nezdá se mi však, že by se to
hodilo za pravidlo pro dnešek. Soudím totiž, že rozbroje nikdy nepřinášejí nic
dobrého; je dokonce nezbytné, že města žijící v rozbrojích jsou ihned ztracena,
když se přiblíží nepřítel, neboť slabší strana se vždycky spojí s vnějším
nepřítelem a druhá nebude moci odolati. Benátčané patrně z důvodů svrchu
řečených udržovali v podrobených městech guelfské a ghibellinské strany, a třebaže
je nikdy nenechali dojíti ke krvavým srážkám, rozněcovali mezi nimi rozbroje,
aby občané byli zaměstnáni svými různicemi a nebouřili se proti nim. Ale
nedopadlo to pro ně tak, jak zamýšleli, neboť když byli na hlavu poraženi u Vailá,
jedna z těch stran se vzchopila a sebrala jim celou vládu. Jsou tedy takové
způsoby projevem panovníkovy slabosti; neboť ve vladařství silném nejsou nikdy
dovolovány takové rozbroje; jsou totiž prospěšné jenom v čas míru, protože je v
nich možné snadněji ovládati poddané, kdežto ve válce ukazuje takový nepořádek
svou šalebnost. Není pochyby o tom, že panovníci se stávají mocnými právě tím,
že překonávají nesnáze a překážky, které jsou jim činěny; a právě proto osud,
zvláště když chce učiniti mocným nějakého panovníka nového, kterému je více než
vladaři dědičnému třeba nabýti autority, staví proti němu nepřátele a nutí ho
zápasiti s nimi, aby měl možnost vítěziti a aby se na tom žebříčku, který mu
přistavili jeho nepřátelé, dostal výše. A právě proto mnozí soudí, že moudrý
vladař musí, když k tomu má příležitost, z chytráctví rozdmýchat nějaké nepřátelství
proti sobě, aby je mohl potlačiti a rozmnožiti tím vítězstvím svou velikost.
Panovníci, a zvláště ti, kteří jsou noví, našli větší spolehlivost a užitečnost
v oněch lidech, jež na počátku své vlády považovali za podezřelé, než v těch,
kterým z počátku důvěřovali. Pandolfo Petrucci, vladař sienský, vládl více za
pomoci těch, kteří mu byli podezřelí, než těch ostatních. Ale o této otázce se
nemůže mluviti podrobně, protože je rozdílná podle toho, o jakého panovníka
jde. Jenom tolik řeknu, že takové lidi, kteří na počátku něčí vlády byli
nepřátelští, si panovník velmi snadno může získati, jestliže je jim třeba jeho
opory; a oni jsou tím více nuceni sloužiti mu věrně, čím lépe vědí, že musejí
svými skutky smazati nepříznivé mínění, které o nich vladař měl; tak z nich
mívá panovník vždycky větší prospěch než z těch, kteří mu slouží s přílišnou
jistotou, takže jeho záležitosti zanedbávají.</p>

<p class="mlptext">A protože toho tento námět vyžaduje, nechci opominouti jednu
připomínku tomu vladaři, který nabyl nové vlády za pomoci přízně obyvatel: že
totiž musí dobře uvážiti, co přimělo ty jeho příznivce, aby mu pomohli k vládě;
a není-li to přirozená náklonnost k němu, nýbrž jenom to, že nebyli s dřívější
vládou spokojeni, jenom s velikou námahou a potíží si bude moci udržeti jejich
přátelství, protože mu bude nemožné ukojiti všechna jejich přání. A když bude
podle příkladů, jež vyplývají ze starých i nových událostí, pilně uvažovati o příčině
toho, uvidí, že mnohem snadnější je získati si za přátele ony lidi, kteří byli
s dřívější vládou spokojeni, a bývali proto jeho nepřáteli, než ty, kteří se z
nespokojenosti stali jeho přáteli a pomohli mu zmocniti se vlády.</p>

<p class="mlptext">Zvykem panovníků – aby si bezpečněji uchovali vládní moc – se
stalo budovati pevnosti jako uzdu a brzdu těch, kteří by něco zamýšleli proti
nim, a aby měli bezpečné útočiště při prvním náporu. Chválím tento způsob,
protože se ho užívalo již v dávných dobách. Přece však jsme viděli, že messer
Niccolò Vitelli rozboural za našich časů dvě pevnosti v Cittá di Castello, aby
si tam udržel vládu. Guid‘ Ubaldo, vévoda urbinský, když se vrátil do státu, z
něhož ho vyhnal Cesare Borgia, rozmetal do základů všechny pevnosti v té zemi,
neboť usoudil, že bez nich tam ztratí vládu nesnadněji. Bentivogliové učinili
po návratu do Bologne podobně. Jsou tedy pevnosti užitečné nebo nic podle
poměrů. A když ti po jedné stránce prospívají, po druhé ti škodí. Dá se to říci
takto: panovník, který se vlastních poddaných bojí více než cizinců, má stavěti
pevnosti, ale ten, který se cizinců bojí více než vlastních poddaných, má jich
nedbati. Sforzovskému rodu uškodila a bude škoditi milánská tvrz, kterou
vybudoval Francesco Sforza, více než kterýkoli jiný nepokoj v té zemi.</p>

<p class="mlptext">Nejlepší pevností je nebýti nenáviděn poddanými, neboť máš-li
pevnosti, ale lid tě nenávidí, pevnosti tě nezachrání, protože obyvatelstvo,
jakmile se chopí zbraní, vždycky najde dosti cizinců, ochotných pomáhati mu. Za
našich časů jsme neviděli, že by pevnosti byly bývaly prospěly nějakému
vladaři, leda hraběnce z Forli, když byl zabit hrabě Girolamo, její muž:
pevnost jí totiž umožnila uniknouti náporu lidu, vyčkati pomoci z Milána a znovu
dosáhnouti vlády; jenže okolnosti byly tenkrát takové, že žádný cizinec nemohl
lidu přispěti na pomoc. Ale potom byla pevnost málo platná také hraběnce, když
ji napadl Cesare Borgia a když se lid, jí nepřátelský, spojil s cizincem. Proto
tedy tentokrát i po prvé by pro ni bývalo bezpečnější nebýti nenáviděna lidem
než míti pevnost.</p>

<p class="mlptext">Když se to tedy všechno uváží, pochválím toho, kdo staví
pevnosti, i toho, kdo je nebuduje, ale pokárám každého, kdo spoléhaje na své
pevnosti, málo bude dbáti toho, že lid ho nenávidí.</p>

</div>
</body>
</html>