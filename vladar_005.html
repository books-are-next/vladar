<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Machiavelliův list o vzniku „Vladaře“ Francescovi Vettorimu[1], florentskému vyslanci v Římě">
    <meta name="apple-mobile-web-app-capable" content="yes">
    <title>Machiavelliův list o vzniku „Vladaře“ Francescovi Vettorimu[1], florentskému vyslanci v Římě</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./promo.html">
    <link rel="next" href="./vladar_006.html">
    <meta name="nb-order" content="1">
    <link rel="self" href="vladar_005.html">
    <meta name="nb-identifier" content="machiavelli-vladar-4be1661">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1321" data-nb-chars="7545">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="11" data-nb-chars="92"><span class="idea" data-nb-ref-number="1" id="idea1" data-nb-words="11" data-nb-chars="92">Machiavelliův list o vzniku „Vladaře“ Francescovi Vettorimu[1], florentskému vyslanci v Římě</span></h1>
        <section>
          <p class="chunk" data-nb-ref-number="2" data-nb-words="2" data-nb-chars="16"><span class="idea" data-nb-ref-number="2" id="idea2" data-nb-words="2" data-nb-chars="16">Vážený vyslanče,</span></p>
          <p class="chunk" data-nb-ref-number="3" data-nb-words="217" data-nb-chars="1204"><span class="idea" data-nb-ref-number="3" id="idea3" data-nb-words="217" data-nb-chars="1204">milost boží ještě nikdy nepřišla pozdě. Říkám to&nbsp;proto, že&nbsp;jsem měl dojem, jako bych byl nikoli sice nadobro ztratil, přece však jako bych někde zapomněl Vaši přízeň, protože jste mi&nbsp;tak dlouho nepsal; a&nbsp;byl jsem na&nbsp;rozpacích, co&nbsp;asi je&nbsp;toho příčinou. Nedbal jsem žádné z&nbsp;příčin, které mě&nbsp;napadly, vyjma tu, že&nbsp;jste mi&nbsp;přestal psáti snad proto, že&nbsp;Vám někdo napsal, že&nbsp;neuchovávám Vaše listy dobře v&nbsp;tajnosti. Ale vím přece, že&nbsp;vyjma Filippa<a href="./resources/undefined">[2]</a> a&nbsp;Pavla<a href="./resources/undefined">[3]</a> je&nbsp;u&nbsp;mne nikdo neviděl. Klid mi&nbsp;vrátil Váš poslední list z&nbsp;23. minulého měsíce, z&nbsp;něhož s&nbsp;radostí vidím, že&nbsp;konáte svůj úřad pravidelně a&nbsp;pokojně, jen tak stále pokračujte, neboť každý, kdo zanedbává svůj klid pro pohodlí jiných lidí, ztrácí vlastní pohodlí a&nbsp;nikdo mu&nbsp;to&nbsp;nikdy nepřizná k&nbsp;dobru. A&nbsp;protože osud chce všechno dělati sám, je&nbsp;třeba nechati jej, klidně přihlížeti, nedělati mu&nbsp;žádné těžkosti a&nbsp;čekati, až&nbsp;dovolí lidem, aby sami něco dělali. To&nbsp;potom budete moci namáhati se&nbsp;více a&nbsp;všímati si&nbsp;lépe všeho, co&nbsp;se&nbsp;děje, a&nbsp;já&nbsp;budu moci odejíti z&nbsp;venkova a&nbsp;přihlásiti se&nbsp;zase k&nbsp;práci. Zatím Vám na&nbsp;oplátku nemohu v&nbsp;tomto listě napsat nic jiného, než jak zde žiji. A&nbsp;uznáte-li, že&nbsp;by&nbsp;stálo za&nbsp;to, vyměniti můj život za&nbsp;Váš, rád bych to&nbsp;udělal.</span></p>
          <p class="chunk" data-nb-ref-number="4" data-nb-words="96" data-nb-chars="579"><span class="idea" data-nb-ref-number="4" id="idea4" data-nb-words="96" data-nb-chars="579">Žiji zde na&nbsp;statku a&nbsp;od&nbsp;těch posledních událostí, které mě&nbsp;postihly, jsem ve&nbsp;Florencii nebyl všeho všudy ani dvacet dní. Po&nbsp;celý ten čas jsem vlastnoručně lovil kvíčaly. Vstával jsem před úsvitem, nakladl jsem vějičky a&nbsp;potom jsem chodil s&nbsp;celým rancem klecí na&nbsp;zádech, takže jsem vypadal jako ten Plautův Geta<a href="./resources/undefined">[4]</a>, když se&nbsp;z&nbsp;přístavu vracel s&nbsp;Amfitryonovými knihami. Ulovil jsem vždycky nejméně dvě, nejvíce šest kvíčal. Tak jsem to&nbsp;dělával po&nbsp;celý měsíc září. Potom tato kratochvíle, třebaže malicherná a&nbsp;podivná, k&nbsp;veliké mé&nbsp;mrzutosti přestala. Jak žiji teď, to&nbsp;Vám hned povím:</span></p>
          <p class="chunk" data-nb-ref-number="5" data-nb-words="217" data-nb-chars="1226"><span class="idea" data-nb-ref-number="5" id="idea5" data-nb-words="217" data-nb-chars="1226">Vstávám ráno zároveň se&nbsp;sluncem a&nbsp;jdu do&nbsp;háje, který dávám kácet, a&nbsp;dvě hodiny se&nbsp;tam dívám na&nbsp;práci minulého dne a&nbsp;bavím se&nbsp;s&nbsp;drvoštěpy, kteří vždycky mají nějaké tahanice mezi sebou nebo se&nbsp;sousedy. O&nbsp;tomto háji bych Vám mohl povídat mnoho a&nbsp;mnoho krásných zážitků s&nbsp;Frosinem z&nbsp;Panzana a&nbsp;s&nbsp;jinými, kteří chtěli to&nbsp;dříví. Zvláště ten Frosino si&nbsp;poslal, ačkoli mi&nbsp;o&nbsp;tom vůbec nic neřekl, pro několik sáhů dřeva a&nbsp;při placení mi&nbsp;chtěl srazit deset lir, jež prý jsem mu&nbsp;dlužen již čtyři roky, protože je&nbsp;na&nbsp;mně vyhrál v&nbsp;kartách u&nbsp;Antonia Guicciardiniho. Rozčertil jsem se&nbsp;a&nbsp;chtěl jsem vozku, který přijel pro dříví, udat jako zloděje. Nakonec se&nbsp;do&nbsp;toho vložil Giovanni Machiavelli a&nbsp;smířil nás. Batista Guicciardini, Filippo Ginori, Tommaso del Bene<a href="./resources/undefined">[5]</a> a&nbsp;někteří jiní koupili ode mne, když začal foukat severák, každý sáh dříví. Slíbil jsem všem a&nbsp;Tommasovi jsem opravdu poslal sáh, ale ve&nbsp;Florencii se&nbsp;sáh scvrkl na&nbsp;půl sáhu, protože jej tam skládal on, jeho žena, služky i&nbsp;děti, takže to&nbsp;vypadalo, jako když řezník žene s&nbsp;pacholky vola na&nbsp;jatky. Když jsem tedy viděl, kdo vlastně na&nbsp;tom vydělává, řekl jsem ostatním, že&nbsp;dříví již nemám. A&nbsp;všichni se&nbsp;na&nbsp;mne proto zle mračili; zvláště Batista to&nbsp;počítá mezi státní pohromy.<a href="./resources/undefined">[6]</a></span></p>
          <p class="chunk" data-nb-ref-number="6" data-nb-words="183" data-nb-chars="1048"><span class="idea" data-nb-ref-number="6" id="idea6" data-nb-words="183" data-nb-chars="1048">Z&nbsp;háje odcházím ke&nbsp;studánce a&nbsp;odtud k&nbsp;jednomu ze&nbsp;svých čihadel. Pod paží si&nbsp;nesu buď Danta, nebo Petrarcu, nebo některého z&nbsp;těch menších básníků, jako je&nbsp;Tibullus, Ovidius a&nbsp;jiní; čtu si&nbsp;ty&nbsp;jejich milostné vášně a&nbsp;jejich lásky mi&nbsp;připomínají lásku mou. Tou myšlenkou se&nbsp;chvíli těším. Potom vycházím na&nbsp;silnici, do&nbsp;hospody, mluvím s&nbsp;lidmi, kteří tam jdou kolem, vyptávám se, co&nbsp;nového je&nbsp;v&nbsp;jejich kraji, slyším všelijaké věci a&nbsp;všímám si&nbsp;rozmanitých lidských zálib a&nbsp;všelijakých myšlenkových zvláštností. Zatím přijde čas oběda, při němž pojídám s&nbsp;rodinou pokrmy, které mi&nbsp;dovoluje tento chudý stateček a&nbsp;mé&nbsp;skrovné jměníčko. Po&nbsp;jídle se&nbsp;vracím do&nbsp;hospody. Bývá tam obyčejně hostinský, řezník, mlynář, dva vápeníci<a href="./resources/undefined">[7]</a>. S&nbsp;těmi hloupnu celý den při hře v&nbsp;karty nebo v&nbsp;kostky a&nbsp;jsou při tom nesčetné spory a&nbsp;nekonečné hádky s&nbsp;nadávkami; nejednou se&nbsp;popereme o&nbsp;čtyrák a&nbsp;náš křik bývá slyšet až&nbsp;v&nbsp;San Cascianu. Tak vězím v&nbsp;tomto všivém životě až&nbsp;po&nbsp;krk, vystrkuji hlavu z&nbsp;té&nbsp;zatuchlosti, prskám na&nbsp;tu&nbsp;zlobu svého osudu a&nbsp;dívám se, zdali se&nbsp;za&nbsp;to&nbsp;nestydí.</span></p>
          <p class="chunk" data-nb-ref-number="7" data-nb-words="224" data-nb-chars="1279"><span class="idea" data-nb-ref-number="7" id="idea7" data-nb-words="224" data-nb-chars="1279">Večer se&nbsp;vracívám domů a&nbsp;vcházím do&nbsp;své pisárny. Na&nbsp;prahu ze&nbsp;sebe shazuji všední šaty, zablácené a&nbsp;špinavé, a&nbsp;oblékám si&nbsp;roucha královská a&nbsp;dvorská. A&nbsp;v&nbsp;těchto slušných šatech vcházím do&nbsp;starodávných příbytků starověkých lidí. Jsem od&nbsp;nich přijat vlídně a&nbsp;sytím se&nbsp;pokrmem, který jediný je&nbsp;můj a&nbsp;pro který jsem zrozen. A&nbsp;nestydím se&nbsp;mluvit s&nbsp;nimi a&nbsp;vyptávat se&nbsp;jich na&nbsp;důvody jejich skutků. Odpovídají mi&nbsp;laskavě a&nbsp;celé čtyři hodiny nemám dlouhou chvíli, zapomínám na&nbsp;všechna soužení, nebojím se&nbsp;chudoby a&nbsp;nelekám se&nbsp;smrti: úplně se&nbsp;vžívám do&nbsp;nich. A&nbsp;protože Dante říká, že&nbsp;není vědění bez zapamatování toho, co&nbsp;jsme poznali, poznamenal jsem si, co&nbsp;jsem si&nbsp;z&nbsp;rozhovorů s&nbsp;nimi zapamatoval, a&nbsp;složil jsem knížku <em>De principatibus</em>.<a href="./resources/undefined">[8]</a> Zahloubávám se&nbsp;v&nbsp;ní, jak nejvíce mohu, do&nbsp;úvah o&nbsp;tom námětu a&nbsp;rozbírám, co&nbsp;je&nbsp;to&nbsp;vladařství, jaké jsou jeho druhy, jak je&nbsp;jich nabýváno, jak je&nbsp;možné udržet si&nbsp;je&nbsp;a&nbsp;proč bývají ztrácena. A&nbsp;jestliže se&nbsp;Vám kdy líbil nějaký můj rozmarný nápad, tento by&nbsp;se&nbsp;Vám neměl nelíbit; a&nbsp;vladař, zvláště vladař nový, by&nbsp;jej měl přijmouti vlídně. Právě proto jej věnuji Jeho Výsosti Giulianovi<a href="./resources/undefined">[9]</a>. Filippo Casavecchia viděl tuto mou práci; bude moci povídat Vám hodně jak o&nbsp;té&nbsp;věci samé, tak o&nbsp;úvahách, jež jsem s&nbsp;ním vedl, třebaže knihu ještě doplňuji a&nbsp;tříbím.</span></p>
          <p class="chunk" data-nb-ref-number="8" data-nb-words="126" data-nb-chars="717"><span class="idea" data-nb-ref-number="8" id="idea8" data-nb-words="126" data-nb-chars="717">Chtěl byste, vznešený vyslanče, abych zanechal tohoto života a&nbsp;abych přijel užívati s&nbsp;Vámi života Vašeho. Určitě to&nbsp;udělám, ale teď mě&nbsp;zdržují jisté mé&nbsp;práce, jež dokončím do&nbsp;šesti neděl. Povážlivé se&nbsp;mi&nbsp;zdá, že&nbsp;jsou tam ti&nbsp;Soderini a&nbsp;že&nbsp;bych byl nucen, kdybych tam přijel, navštívit je&nbsp;a&nbsp;mluvit s&nbsp;nimi. Obávám se, že&nbsp;po&nbsp;návratu bych nemohl slézti z&nbsp;koně doma, nýbrž na&nbsp;policii; neboť naše dnešní vláda, třebaže má&nbsp;velmi pevné základy a&nbsp;velikou jistotu, přece jenom je&nbsp;nová, a&nbsp;proto podezíravá; kromě toho je&nbsp;tu&nbsp;dosti takových chytráků, kteří se&nbsp;rádi živí na&nbsp;cizí účet a&nbsp;neměli by&nbsp;nic proti tomu, kdybych tentokrát platil já. Zbavte mě, prosím, této obavy; to&nbsp;potom se&nbsp;určitě vynasnažím, vyhledat Vás po&nbsp;řečeném čase.</span></p>
          <p class="chunk" data-nb-ref-number="9" data-nb-words="217" data-nb-chars="1233"><span class="idea" data-nb-ref-number="9" id="idea9" data-nb-words="217" data-nb-chars="1233">Uvažoval jsem s&nbsp;Filippem o&nbsp;té&nbsp;své knížce, zdali by&nbsp;bylo dobře věnovat ji&nbsp;Jeho Výsosti, nebo ne, a&nbsp;zdali by&nbsp;v&nbsp;kladném případě bylo dobře, abych ji&nbsp;sám zanesl, nebo abych ji&nbsp;poslal Vám. Kdybych ji&nbsp;nevěnoval, obával bych se, že&nbsp;Giuliano nebo někdo jiný to&nbsp;přece jen bude čísti a&nbsp;že&nbsp;to&nbsp;pak se&nbsp;bude za&nbsp;autora této mé&nbsp;namáhavé práce vydávati ten Ardinghelli.<a href="./resources/undefined">[10]</a> Věnovat ji&nbsp;mě&nbsp;ponouká nouze, – protože je&nbsp;mi&nbsp;čím dále tím hůře a&nbsp;dlouho to&nbsp;tak již nemůže trvat, nemám-li pro svou chudobu upadnouti v&nbsp;opovržení, – spolu s&nbsp;přáním, aby pánové Medici použili mých služeb, i&nbsp;kdyby mi&nbsp;pro začátek dali jenom válet balvan; kdybych si&nbsp;je&nbsp;totiž pak nenaklonil, musil bych to&nbsp;přičítati sám sobě. A&nbsp;z&nbsp;té&nbsp;knížky každý, kdo si&nbsp;ji&nbsp;přečte, uvidí, že&nbsp;jsem těch patnáct let, jež jsem strávil studiem státnického umění, ani neprospal, ani neprolelkoval, a&nbsp;každý by&nbsp;měl s&nbsp;radostí použíti služeb člověka, který je&nbsp;na&nbsp;cizí útraty plný zkušeností. O&nbsp;mé&nbsp;spolehlivosti by&nbsp;nemělo býti pochybností, protože jsem vždycky věrně plnil své povinnosti, takže mě&nbsp;jistě ani nenapadá učiti se&nbsp;dnes nevěrnosti; a&nbsp;člověk, který byl věrný a&nbsp;poctivý třiačtyřicet let – to&nbsp;je&nbsp;můj věk –, jistě nemůže změnit svou povahu. Ostatně svědkem mé&nbsp;spolehlivosti a&nbsp;poctivosti je&nbsp;má&nbsp;chudoba.</span></p>
          <p class="chunk" data-nb-ref-number="10" data-nb-words="20" data-nb-chars="99"><span class="idea" data-nb-ref-number="10" id="idea10" data-nb-words="20" data-nb-chars="99">Byl bych proto rád, kdybyste mi&nbsp;ještě napsal, co&nbsp;o&nbsp;tom soudíte, a&nbsp;s&nbsp;tím se&nbsp;Vám poroučím. <em>Sis felix</em>.</span></p>
        </section>
        <section>
          <p class="chunk" data-nb-ref-number="11" data-nb-words="4" data-nb-chars="21"><span class="idea" data-nb-ref-number="11" id="idea11" data-nb-words="4" data-nb-chars="21">Dne 10. prosince 1513</span></p>
        </section>
        <section>
          <p class="chunk" data-nb-ref-number="12" data-nb-words="4" data-nb-chars="31"><span class="idea" data-nb-ref-number="12" id="idea12" data-nb-words="2" data-nb-chars="19"><em>Niccolò Machiavelli</em><br></span>
            <span class="idea" data-nb-ref-number="13" id="idea13" data-nb-words="2" data-nb-chars="12">ve&nbsp;Florencii</span>
          </p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>