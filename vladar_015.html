<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="SEDMÁ KAPITOLA O nových vladařstvích, nabytých cizí silou a štěstím">
    <meta name="apple-mobile-web-app-capable" content="yes">
    <title>SEDMÁ KAPITOLA O nových vladařstvích, nabytých cizí silou a štěstím</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Niccolò Machiavelli: Vladař">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vladař">
    <meta property="og:title" content="Vladař">
    <meta property="og:type" content="book">
    <meta property="og:book:author" content="Niccolò Machiavelli">
    <meta property="twitter:title" content="Niccolò Machiavelli: Vladař">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./vladar_014.html">
    <link rel="next" href="./vladar_016.html">
    <meta name="nb-order" content="11">
    <link rel="self" href="vladar_015.html">
    <meta name="nb-identifier" content="machiavelli-vladar-4f55ccf">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2174" data-nb-chars="13041">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="10" data-nb-chars="67"><span class="idea" data-nb-ref-number="1" id="idea1" data-nb-words="10" data-nb-chars="67">SEDMÁ KAPITOLA O&nbsp;nových vladařstvích, nabytých cizí silou a&nbsp;štěstím</span></h1>
        <section>
          <p class="chunk" data-nb-ref-number="2" data-nb-words="231" data-nb-chars="1380"><span class="idea" data-nb-ref-number="2" id="idea2" data-nb-words="231" data-nb-chars="1380">Ti, kteří jenom za&nbsp;pomoci štěstí se&nbsp;stávají ze&nbsp;soukromníků vladaři, dosahují toho s&nbsp;malou námahou, ale u&nbsp;moci se&nbsp;udržují hodně nesnadně. Cestou se&nbsp;nesetkávají s&nbsp;žádnými nesnázemi, protože letí na&nbsp;křídlech štěstí, ale všechny možné těžkosti se&nbsp;vyrojí, jakmile jsou u&nbsp;cíle. Tak se&nbsp;děje těm, jimž se&nbsp;vlády dostalo buď za&nbsp;peníze, nebo přízní toho, kdo jim vládu dal, jak se&nbsp;to&nbsp;stalo mnohým v&nbsp;Řecku, v&nbsp;obcích iónských a&nbsp;hellespontských, kde je&nbsp;Darius ustanovil vladaři, aby ty&nbsp;kraje drželi pro jeho bezpečnost a&nbsp;slávu. Podobně se&nbsp;z&nbsp;občanského stavu skrze úplatnost vojska dostali k&nbsp;vládě římští imperátoři. Takoví panovníci jsou úplně závislí na&nbsp;vůli a&nbsp;na&nbsp;štěstí těch, kteří jim k&nbsp;vládě pomohli. Ale cizí vůle a&nbsp;štěstí jsou věci vrtkavé a&nbsp;nestálé. Takoví panovníci nedovedou a&nbsp;nemohou udržeti si&nbsp;moc. Nedovedou proto, že&nbsp;jenom člověk velmi důmyslný a&nbsp;zdatný dovede, když předtím žil vždycky jenom soukromě, najednou rozkazovat; a&nbsp;nemohou proto, že&nbsp;nemají oddaného a&nbsp;věrného vojska. Dále pak státy, vzniklé rychle, nemohou – stejně jako jiné věci v&nbsp;přírodě, které vznikají a&nbsp;rostou rychle – míti kořeny a&nbsp;kmeny tak silné, aby je&nbsp;nesmetla hned první bouře, pakliže ti, kteří se&nbsp;náhle stali vladaři, nejsou tak silní a&nbsp;zdatní, že&nbsp;dovedou ten dar, který jim štěstí vložilo do&nbsp;klína, ihned upevniti a&nbsp;ochrániti a&nbsp;základy, jež jiní položili dříve, než se&nbsp;stali vladaři, vybudovati dodatečně.</span></p>
          <p class="chunk" data-nb-ref-number="3" data-nb-words="62" data-nb-chars="381"><span class="idea" data-nb-ref-number="3" id="idea3" data-nb-words="62" data-nb-chars="381">O&nbsp;těchto dvou způsobech, jimiž je&nbsp;možné státi se&nbsp;vladařem buď osobní zdatností, nebo štěstím, chci zde uvésti dva příklady z&nbsp;časů, které máme dosud v&nbsp;paměti, totiž Francesca Sforzu a&nbsp;Cesara Borgiu. Francesco se&nbsp;náležitou cestou a&nbsp;za&nbsp;pomoci veliké osobní zdatnosti stal ze&nbsp;soukromníka vévodou milánským. A&nbsp;to, čeho nabyl s&nbsp;nesčetnými těžkostmi, držel pak v&nbsp;moci s&nbsp;nepatrnou námahou.</span></p>
          <p class="chunk" data-nb-ref-number="4" data-nb-words="144" data-nb-chars="895"><span class="idea" data-nb-ref-number="4" id="idea4" data-nb-words="144" data-nb-chars="895">Cesare Borgia, obecně zvaný vévodou Valentinským, nabyl vlády za&nbsp;pomoci štěstí svého otce a&nbsp;ztratil ji, jakmile ztratil štěstí jeho otec. A&nbsp;nezabránil tomu ani tím, že&nbsp;byl velmi snaživý a&nbsp;učinil všechno, co&nbsp;má&nbsp;dělati prozíravý a&nbsp;horlivý člověk, aby pevně zakotvil ve&nbsp;státě, kterého se&nbsp;mu&nbsp;dostalo za&nbsp;pomoci zbraní a&nbsp;štěstí někoho jiného. Neboť, jak bylo již řečeno, ten, kdo si&nbsp;nepostavil základy již předtím, musí je&nbsp;s&nbsp;velikou pílí vybudovati potom, i&nbsp;když s&nbsp;jistou nevýhodou pro stavitele a&nbsp;s&nbsp;nebezpečím pro budovu. Pozorujeme-li tedy, jak horlivě vévoda postupoval, vidíme, že&nbsp;položil již rozsáhlé základy pro svou budoucí moc. Nemyslím, že&nbsp;je&nbsp;zbytečné mluviti zde o&nbsp;nich podrobněji, protože opravdu nevím, jaký lepší vzor bych mohl dáti novému vladaři než příklad vévodovy činnosti: neboť nepřinesly-li mu&nbsp;jeho skutky úspěch, nebyla to&nbsp;jeho vina, nýbrž vina neobyčejné a&nbsp;nesmírné zloby osudu.</span></p>
          <p class="chunk" data-nb-ref-number="5" data-nb-words="552" data-nb-chars="3392"><span class="idea" data-nb-ref-number="5" id="idea5" data-nb-words="552" data-nb-chars="3392">Cesarova otce, papeže Alexandra VI., stála jeho touha, aby svého synka – vévodu Valentinského – učinil velikým, mnoho nesnází přítomných i&nbsp;budoucích. Především: neviděl žádnou možnost, jak ho&nbsp;učiniti pánem nějakého státu, který by&nbsp;nebyl majetkem církve, a&nbsp;věděl, že&nbsp;vévoda milánský a&nbsp;Benátčané by&nbsp;mu&nbsp;nedovolili vzíti kus církevního státu: Faenza a&nbsp;Rimini byly totiž již pod ochranou Benátčanů. Kromě toho viděl, že&nbsp;italská vojska, zvláště ta, kterých by&nbsp;byl mohl použíti, jsou v&nbsp;rukou lidí, kteří se&nbsp;musili obávati papežovy velikosti, takže na&nbsp;ně&nbsp;nemohl spoléhati, neboť byla všechna v&nbsp;rukou Orsinů, Colonnů a&nbsp;jejich spojenců. Nezbývalo tedy nic jiného než porušiti tento stav a&nbsp;vnésti zmatek a&nbsp;nepořádek do&nbsp;jejich států, aby bylo možné bezpečně se&nbsp;zmocniti jejich části. To&nbsp;mu&nbsp;bylo snadné, protože našel některé Benátčany, kteří z&nbsp;všelijakých jiných důvodů chtěli do&nbsp;Itálie přivolati Francouze. Alexander VI. tomu nejen neodporoval, nýbrž to&nbsp;i&nbsp;usnadnil tím, že&nbsp;rozvázal minulý sňatek krále Ludvíka. Král tedy vtáhl do&nbsp;Itálie za&nbsp;pomoci Benátčanů a&nbsp;se&nbsp;souhlasem Alexandrovým. A&nbsp;sotvaže se&nbsp;dostal do&nbsp;Milána, již dal papeži vojsko na&nbsp;dobytí Romagne. Z&nbsp;obavy před králem se&nbsp;mu&nbsp;Romagna podvolila. Ale když teď vévoda Valentinský nabyl Romagne a&nbsp;Colonnové byli poraženi a&nbsp;když si&nbsp;chtěl Romagnu uchovati a&nbsp;postupovati dále, dvě věci mu&nbsp;v&nbsp;tom bránily: především jeho vojska, jež se&nbsp;mu&nbsp;nezdála věrná, a&nbsp;za&nbsp;druhé vůle Francie. Orsinovská vojska, jichž používal, ho&nbsp;snadno mohla nechati na&nbsp;holičkách a&nbsp;mohla mu&nbsp;nejen zabránit v&nbsp;dalších výbojích, nýbrž také vzíti mu, čeho již nabyl. A&nbsp;král mu&nbsp;mohl udělati totéž. U&nbsp;Orsinů si&nbsp;to&nbsp;uvědomil, když po&nbsp;dobytí Faenzy útočil na&nbsp;Bolognu a&nbsp;viděl je, jak chladně šli do&nbsp;útoku. A&nbsp;smýšlení královo poznal, když dobyl vévodství urbinského a&nbsp;napadl Toskánu: král ho&nbsp;totiž přiměl, aby této výpravy nechal. Tu&nbsp;se&nbsp;vévoda rozhodl, že&nbsp;nebude již závislý na&nbsp;zbraních a&nbsp;na&nbsp;štěstí jiných lidí. Především zeslabil orsinovskou a&nbsp;colonnovskou stranu v&nbsp;Římě, a&nbsp;to&nbsp;tím, že&nbsp;všechny jejich stoupence ze&nbsp;šlechtických kruhů získal na&nbsp;svou stranu, přijav je&nbsp;za&nbsp;veliké služné do&nbsp;svých služeb a&nbsp;poctiv je&nbsp;tím, že&nbsp;jim podle jejich schopností svěřil všelijaká velení a&nbsp;vlády. Tím dosáhl, že&nbsp;jejich stranická oddanost v&nbsp;několika málo měsících vyprchala z&nbsp;jejich duší a&nbsp;úplně se&nbsp;přiklonila k&nbsp;vévodovi. Když byl rozptýlil přivržence Colonnů, čekal, až&nbsp;mu&nbsp;vhodná příležitost umožní zničit Orsiny. Naskytla se&nbsp;mu&nbsp;výhodně a&nbsp;on&nbsp;jí&nbsp;využil co&nbsp;nejlépe. Orsini totiž, když si&nbsp;uvědomili – ale pozdě –, že&nbsp;vzrůst vévodovy a&nbsp;církevní moci znamená jejich zkázu, svolali sněm do&nbsp;perugijského Magionu. Tam se&nbsp;zrodila vzpoura Urbina, bouře v&nbsp;Romagni a&nbsp;nesčetná jiná nebezpečí pro vévodu, ale všechna je&nbsp;překonal za&nbsp;pomoci Francouzů. A&nbsp;když svou moc opět upevnil, uchýlil se&nbsp;k&nbsp;lstivým úskokům, protože nedůvěřoval ani Francii, ani jiným cizím silám, a&nbsp;nechtěl již, aby jeho osud závisel na&nbsp;nich. A&nbsp;dovedl své smýšlení utajovati tak obratně, že&nbsp;Orsini se&nbsp;s&nbsp;ním prostřednictvím signora Paula zase smířili. Vévoda, aby Paula upokojil, neopominul žádnou laskavost a&nbsp;daroval mu&nbsp;peníze, roucha i&nbsp;koně, až&nbsp;je&nbsp;jejich bláhovost přivedla do&nbsp;Sinigaglie do&nbsp;jeho rukou. Když tedy zničil tyto vůdce a&nbsp;udělal si&nbsp;z&nbsp;jejich stoupenců přátele, vévoda položil velmi dobré základy své moci, neboť měl celou Romagnu s&nbsp;vévodstvím urbinským a&nbsp;získal si&nbsp;náklonnost Romagne a&nbsp;všeho obyvatelstva, protože již začalo pociťovati blahobyt.</span></p>
          <p class="chunk" data-nb-ref-number="6" data-nb-words="62" data-nb-chars="397"><span class="idea" data-nb-ref-number="6" id="idea6" data-nb-words="62" data-nb-chars="397">A&nbsp;protože také tato stránka vévodovy činnosti je&nbsp;hodna pozornosti a&nbsp;toho, aby ji&nbsp;jiní napodobili, nechci ji&nbsp;nechati bez povšimnutí. Když vévoda dobyl Romagne, zjistil, že&nbsp;ji&nbsp;ovládají neschopní pánové, kteří své poddané spíše sami olupovali, než aby je&nbsp;udržovali v&nbsp;bázni, a&nbsp;dávali jim příklad nikoli sjednocenosti, nýbrž nesvornosti, takže ta&nbsp;země byla plná krádeží, hádek a&nbsp;všech jiných zpupností.</span></p>
          <p class="chunk" data-nb-ref-number="7" data-nb-words="170" data-nb-chars="1009"><span class="idea" data-nb-ref-number="7" id="idea7" data-nb-words="170" data-nb-chars="1009">Usoudil tedy, že&nbsp;je&nbsp;nezbytné dáti jí&nbsp;dobrou správu, má-li býti opět uklidněna a&nbsp;vychována k&nbsp;tomu, aby byla poslušná vládní moci. Postavil jí&nbsp;proto v&nbsp;čelo messera Remirra de&nbsp;Orco, muže nelítostného a&nbsp;rázného, a&nbsp;dal mu&nbsp;největší moc. Orco přivedl zemi v&nbsp;krátkém čase opět ke&nbsp;klidu a&nbsp;k&nbsp;sjednocenosti a&nbsp;velmi se&nbsp;tím proslavil. Potom však vévoda usoudil, že&nbsp;není třeba přísnosti tak veliké, protože se&nbsp;obával, že&nbsp;by&nbsp;mohla probouzeti nenávist. Zřídil proto v&nbsp;zemi civilní soud s&nbsp;vynikajícím předsedou a&nbsp;každé město tam mělo svého zástupce. A&nbsp;protože věděl, že&nbsp;Orcovy přísnosti tam zplodily jistou nenávist proti němu, aby od&nbsp;ní&nbsp;očistil mysli obyvatelstva a&nbsp;aby si&nbsp;je&nbsp;úplně naklonil, chtěl dokázati, že&nbsp;došlo-li k&nbsp;nějakým krutostem, nepošlo to&nbsp;z&nbsp;něho, nýbrž z&nbsp;drsné povahy jeho úředníka. Pod touto záminkou ho&nbsp;tedy dal jednoho rána položiti v&nbsp;Ceseně na&nbsp;náměstí, rozťatého ve&nbsp;dva kusy, s&nbsp;kusem dřeva a&nbsp;se&nbsp;zakrvaveným nožem po&nbsp;boku. Toto strašné divadlo způsobilo, že&nbsp;obyvatelstvo bylo nějaký čas uspokojeno a&nbsp;ohromeno.</span></p>
          <p class="chunk" data-nb-ref-number="8" data-nb-words="110" data-nb-chars="667"><span class="idea" data-nb-ref-number="8" id="idea8" data-nb-words="110" data-nb-chars="667">Ale vraťme se&nbsp;k&nbsp;tomu, z&nbsp;čeho jsme vyšli. Když tedy vévoda byl již dosti mocný a&nbsp;když se&nbsp;částečně zabezpečil proti přítomným nebezpečím tím, že&nbsp;se&nbsp;podle své potřeby vyzbrojil a&nbsp;že&nbsp;z&nbsp;valné části zničil vojska, jejichž blízkost mu&nbsp;mohla škoditi, zbývalo mu, chtěl-li ve&nbsp;výbojích pokračovati, ohlížeti se&nbsp;ještě na&nbsp;francouzského krále. Věděl totiž, že&nbsp;král, když si&nbsp;teď – pozdě – uvědomil svou chybu, mu&nbsp;to&nbsp;jistě nestrpí. Začal proto hledati nové spojence a&nbsp;kolísati v&nbsp;přátelství s&nbsp;Francií, když Francouzi táhli k&nbsp;Neapolskému království proti Španělům, obléhajícím Gaetu. Zamýšlel totiž zabezpečiti si&nbsp;Španěly a&nbsp;to&nbsp;by&nbsp;se&nbsp;mu&nbsp;brzy bylo podařilo, kdyby nebyl Alexander umřel.</span></p>
          <p class="chunk" data-nb-ref-number="9" data-nb-words="494" data-nb-chars="2807"><span class="idea" data-nb-ref-number="9" id="idea9" data-nb-words="494" data-nb-chars="2807">Takto tedy si&nbsp;počínal, co&nbsp;se&nbsp;týkalo záležitostí přítomných. Ale co&nbsp;se&nbsp;týkalo budoucích, byl nucen obávati se, že&nbsp;nový nástupce na&nbsp;trůně církve mu&nbsp;nebude nakloněn a&nbsp;že&nbsp;bude hleděti vzíti mu&nbsp;to, co&nbsp;mu&nbsp;dal Alexander. Tomu chtěl zabrániti čtverým způsobem. Především chtěl úplně vyhubiti rody těch pánů, jež oloupil, aby tím papeži vzal tuto záminku. Za&nbsp;druhé chtěl získati na&nbsp;svou stranu všechny římské šlechtice, jak o&nbsp;tom byla již řeč, aby s&nbsp;nimi mohl papeže držeti na&nbsp;uzdě. Za&nbsp;třetí chtěl v&nbsp;kolegiu získati co&nbsp;nejvíce kardinálů pro sebe. Za&nbsp;čtvrté chtěl ještě před papežovou smrtí nabýti takové moci, aby vlastními silami mohl odolati prvnímu náporu. Z&nbsp;těchto čtyř věcí dosáhl, když Alexander umřel, tří a&nbsp;čtvrtou téměř dokončil, neboť z&nbsp;oloupených pánů povraždil již všechny, jež se&nbsp;mu&nbsp;podařilo dostihnouti, a&nbsp;jenom velmi málo se&nbsp;jich zachránilo. Římskou šlechtu získal na&nbsp;svou stranu, v&nbsp;kardinálském kolegiu měl většinu, a&nbsp;co&nbsp;se&nbsp;týká nových výbojů, měl v&nbsp;plánu státi se&nbsp;pánem Toskány, Perugii a&nbsp;Piombino měl již v&nbsp;moci a&nbsp;Pisu vzal do&nbsp;své ochrany. A&nbsp;protože Francie se&nbsp;již nepotřeboval obávati (a to&nbsp;nepotřeboval, protože Španělé již sebrali Francouzům Neapol, takže jak jedni, tak druzí byli nuceni usilovati o&nbsp;jeho přátelství), byl by&nbsp;se&nbsp;Pisy zmocnil obratem ruky. To&nbsp;potom by&nbsp;se&nbsp;Lucca a&nbsp;Siena byly ihned podrobily jednak ze&nbsp;žárlivosti na&nbsp;Florenťany, jednak ze&nbsp;strachu, a&nbsp;Florenťané by&nbsp;nebyli měli možnost, zabrániti tomu. A&nbsp;kdyby se&nbsp;mu&nbsp;to&nbsp;bylo podařilo (a bylo by&nbsp;se&nbsp;mu&nbsp;to&nbsp;podařilo téhož roku, kdy Alexander umřel), byl by&nbsp;pak měl takovou moc a&nbsp;slávu, že&nbsp;by&nbsp;se&nbsp;byl udržel vlastními silami a&nbsp;nebyl by&nbsp;již závislý na&nbsp;štěstí a&nbsp;na&nbsp;vojenské moci jiných, nýbrž jenom na&nbsp;vlastní síle a&nbsp;zdatnosti. Ale Alexander umřel již za&nbsp;pět let potom, kdy vévoda po&nbsp;prvé vytasil meč. Nechal ho&nbsp;s&nbsp;upevněnou vládou toliko v&nbsp;Romagni, se&nbsp;vším ostatním ve&nbsp;vzduchu, mezi dvěma velmi mocnými nepřátelskými vojsky a&nbsp;na&nbsp;smrt nemocného. Přesto byla ve&nbsp;vévodovi taková dravost a&nbsp;taková zdatnost, tak dobře věděl, jak jsou lidé získáváni a&nbsp;ztráceni, a&nbsp;tak pevné byly základy, jež si&nbsp;v&nbsp;tak krátkém čase vybudoval, že&nbsp;by&nbsp;byl odolal všem nesnázím, kdyby nebyl měl na&nbsp;krku ta&nbsp;cizí vojska nebo kdyby byl zdráv. A&nbsp;že&nbsp;jeho základy byly dobré, to&nbsp;je&nbsp;viděti z&nbsp;toho, že&nbsp;Romagna na&nbsp;něho čekala přes měsíc, v&nbsp;Římě měl tak pevné postavení, že&nbsp;Baglioni, Vitelli a&nbsp;Orsini, třebaže přispěchali do&nbsp;Říma, nic proti němu nezmohli, a&nbsp;i&nbsp;když nemohl dáti zvoliti papežem, koho by&nbsp;byl chtěl, přece mohl aspoň to, aby nebyli zvoleni lidé, jež nechtěl. Ale kdyby byl býval při Alexandrově smrti zdráv, všechno mu&nbsp;bylo snadné. A&nbsp;v&nbsp;těch dnech, kdy byl zvolen Julius II., mi&nbsp;řekl, že&nbsp;si&nbsp;promyslil všechno, co&nbsp;by&nbsp;se&nbsp;mohlo státi po&nbsp;otcově smrti, a&nbsp;na&nbsp;všechno že&nbsp;byl připraven, jenom to&nbsp;ho&nbsp;nikdy ani nenapadlo, že&nbsp;v&nbsp;čas otcovy smrti bude také on&nbsp;sám na&nbsp;smrt nemocen.</span></p>
          <p class="chunk" data-nb-ref-number="10" data-nb-words="339" data-nb-chars="2046"><span class="idea" data-nb-ref-number="10" id="idea10" data-nb-words="339" data-nb-chars="2046">Když tedy shrnu všechny vévodovy skutky, nedovedl bych mu&nbsp;vytýkati nic. Naopak, zdá se&nbsp;mi, jak jsem již řekl, dobré, postaviti ho&nbsp;za&nbsp;vzor všem těm, kteří se&nbsp;štěstím nebo zbraněmi dostali k&nbsp;vládě. Neboť vévoda s&nbsp;tou svou odvahou a&nbsp;s&nbsp;tím svým vysokým cílem nemohl jednati jinak. Proti jeho záměrům se&nbsp;postavila jenom krátkost Alexandrova života a&nbsp;jeho nemoc. Každý tedy, kdo považuje ve&nbsp;svém novém vladařství za&nbsp;nezbytné zabezpečiti se&nbsp;před nepřáteli, získati přátele, vítěziti silou nebo lstí, býti milován i&nbsp;obáván národy a&nbsp;následován i&nbsp;ctěn vojáky, vyhubiti ty, kteří mu&nbsp;mohou nebo jsou nuceni škoditi, obnoviti na&nbsp;nový způsob bývalé řády, býti přísným i&nbsp;laskavým, velkomyslným i&nbsp;štědrým, zbaviti se&nbsp;nevěrného vojska a&nbsp;vytvořiti si&nbsp;nové, uchovati si&nbsp;přátelství králů a&nbsp;knížat tak, aby byli nuceni pomáhati mu&nbsp;ochotně nebo škoditi bázlivě – každý takový by&nbsp;sotva kde našel vhodnější vzory než skutky tohoto vévody. Vytýkati mu&nbsp;lze jenom to, že&nbsp;dal za&nbsp;papeže zvoliti Julia II., protože to&nbsp;pro něho byla volba špatná. Nemohl sice, jak bylo již řečeno, dosaditi na&nbsp;papežský trůn, koho by&nbsp;byl chtěl, ale mohl zabrániti, aby nebyl zvolen ten, koho by&nbsp;byl nechtěl. Neměl proto nikdy svoliti, aby se&nbsp;papežem stal některý z&nbsp;kardinálů, jimž ublížil nebo kteří, když se&nbsp;stali papeži, právem se&nbsp;ho&nbsp;mohli obávati. Neboť lidé škodí buď ze&nbsp;strachu, nebo z&nbsp;nenávisti. Ti&nbsp;pak, kterým ublížil, byli mezi jinými San Piero ad&nbsp;Vincula, Colonna, San Giorgio, Ascanio; všichni ostatní se&nbsp;ho, kdyby se&nbsp;byli stali papeži, právem byli mohli obávati vyjma arcibiskupa rouenského a&nbsp;Španěly: tito proto, že&nbsp;byli jeho krajané a&nbsp;byli si&nbsp;navzájem zavázáni, onen pak pro svou moc, neboť měl na&nbsp;své straně francouzské království. Měl tedy vévoda dáti zvoliti papežem především některého Španěla nebo měl, když to&nbsp;nebylo možné, svoliti, aby se&nbsp;papežem stal arcibiskup rouenský, a&nbsp;nikoli San Piero ad&nbsp;Vincula. Neboť mýlí se, kdo myslí, že&nbsp;vynikající lidé zapomínají pro nová dobrodiní na&nbsp;staré křivdy. Pochybil tedy vévoda v&nbsp;teto volbě, neboť stala se&nbsp;příčinou jeho konečné záhuby.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>