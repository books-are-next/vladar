<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="ŠESTÁ KAPITOLA O nových vladařstvích, nabytých vlastními zbraněmi a osobní zdatností">
    <meta name="apple-mobile-web-app-capable" content="yes">
    <title>ŠESTÁ KAPITOLA O nových vladařstvích, nabytých vlastními zbraněmi a osobní zdatností</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./vladar_013.html">
    <link rel="next" href="./vladar_015.html">
    <meta name="nb-order" content="10">
    <link rel="self" href="vladar_014.html">
    <meta name="nb-identifier" content="machiavelli-vladar-6d90d86">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="973" data-nb-chars="6038">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="11" data-nb-chars="84"><span class="idea" data-nb-ref-number="1" id="idea1" data-nb-words="11" data-nb-chars="84">ŠESTÁ KAPITOLA O nových vladařstvích, nabytých vlastními zbraněmi a osobní zdatností</span></h1>
        <section>
          <p class="chunk" data-nb-ref-number="2" data-nb-words="209" data-nb-chars="1264"><span class="idea" data-nb-ref-number="2" id="idea2" data-nb-words="209" data-nb-chars="1264">Nikdo se&nbsp;nediv, že&nbsp;až&nbsp;teď budu mluviti o&nbsp;úplně nových vladařstvích a&nbsp;o&nbsp;vladaři, uvedu vynikající příklady. Lidé totiž téměř vždycky chodí cestami, jež vyšlapali jiní, a&nbsp;napodobují ve&nbsp;svých skutcích jiné lidi, ale není možné choditi přesně v&nbsp;cizích stopách ani dosáhnouti dokonalosti těch, jež napodobuješ. Má&nbsp;proto člověk moudrý choditi vždy cestami, jež vyšlapali mužové velicí, a&nbsp;říditi se&nbsp;příkladem těch, kteří nejvíce vynikali, aby z&nbsp;nich, jestliže nedosahuje jejich dokonalosti, měl aspoň něco. A&nbsp;má&nbsp;si&nbsp;počínati jako ti&nbsp;prozíraví lukostřelci, kteří když se&nbsp;jim místo, na&nbsp;něž chtějí dostřeliti, zdá příliš vzdálené, zamíří vysoko nad cíl, a&nbsp;to&nbsp;nikoli proto, aby šípem dostřelili tak vysoko, nýbrž proto, aby za&nbsp;pomoci té&nbsp;výšky dosáhli cíle. Pravím tedy, že&nbsp;udržeti si&nbsp;vladařství úplně nové, v&nbsp;němž je&nbsp;nový vladař, bývá více nebo méně nesnadné, podle větší nebo menší osobní zdatnosti toho, kdo ho&nbsp;nabyl. A&nbsp;protože již ta&nbsp;skutečnost, že&nbsp;se&nbsp;někdo z&nbsp;prostého člověka stane vladařem, předpokládá buď osobní zdatnost, nebo štěstí, zdá se, že&nbsp;ta&nbsp;nebo ona z&nbsp;těchto dvou věcí částečně zmirňuje mnohé nesnáze. Přece však ten, komu štěstí přálo méně, se&nbsp;u&nbsp;moci udržel lépe. Přispívá k&nbsp;tomu také to, že&nbsp;panovník, protože nemá jiných států, je&nbsp;nucen usaditi se&nbsp;tam osobně.</span></p>
          <p class="chunk" data-nb-ref-number="3" data-nb-words="256" data-nb-chars="1636"><span class="idea" data-nb-ref-number="3" id="idea3" data-nb-words="256" data-nb-chars="1636">Ale abychom se&nbsp;dostali k&nbsp;těm, kteří se&nbsp;panovníky nestali šťastnou náhodou, nýbrž osobní zdatností, pravím, že&nbsp;nejznamenitější mezi nimi jsou Mojžíš, Kyros, Romulus, Theseus a&nbsp;jiní. A&nbsp;třebaže o&nbsp;Mojžíšovi se&nbsp;nesmí uvažovat, protože byl pouze vykonavatelem příkazů božích, přece zasluhuje obdiv již pro tu&nbsp;milost, která ho&nbsp;učinila hodným mluviti s&nbsp;bohem. Když však pozorujeme Kyra a&nbsp;jiné, kteří nabyli vlády nebo založili nové státy, vidíme, že&nbsp;všichni jsou hodni obdivu. A&nbsp;když pozorujeme jejich skutky a&nbsp;jednotlivá jejich opatření, nezdají se&nbsp;nám odlišná od&nbsp;opatření, jež učinil Mojžíš, třebaže měl tak slavného učitele. Když pak zkoumáme jejich skutky a&nbsp;život, vidíme, že&nbsp;osud jim nedal nic jiného než příležitost, která jim poskytla surovinu a&nbsp;možnost, dáti jí&nbsp;takovou formu, jaká se&nbsp;jim zlíbila. Bez té&nbsp;příležitosti by&nbsp;zdatnost jejich ducha byla vyhasla bez užitku; a&nbsp;nebýt jejich zdatnosti, nebyla by&nbsp;příležitost bývala nic platná. Bylo tedy nutné, aby Mojžíš našel izraelský národ v&nbsp;Egyptě zotročen a&nbsp;utištěn, protože jenom z&nbsp;touhy uniknouti porobenosti svolili Izraelité následovati ho. Bylo třeba, aby Romulus byl hned od&nbsp;svého narození vypuzen z&nbsp;Alby, protože jinak by&nbsp;v&nbsp;něm nebyla vznikla touha státi se&nbsp;římským králem a&nbsp;zakladatelem té&nbsp;vlasti. Bylo nutné, aby Kyros našel Peršany nespokojené s&nbsp;vládou Médů a&nbsp;Médy změkčilé a&nbsp;zženštilé dlouhým mírem. Theseus by&nbsp;nebyl mohl dokázati svou zdatnost, kdyby nebyl Athéňany našel rozptýlené. Tyto příležitosti tedy pomohly oněm lidem ke&nbsp;štěstí. A&nbsp;jejich znamenitá osobní zdatnost způsobila, že&nbsp;naskytnuvší se&nbsp;příležitost pochopili a&nbsp;jejich země tím byla proslavena a&nbsp;stala se&nbsp;šťastnou.</span></p>
          <p class="chunk" data-nb-ref-number="4" data-nb-words="157" data-nb-chars="960"><span class="idea" data-nb-ref-number="4" id="idea4" data-nb-words="157" data-nb-chars="960">Lidé, kteří se&nbsp;stávají podobně jako oni panovníky cestou osobní zdatnosti, nabývají vlády s&nbsp;obtíží, ale snadno si&nbsp;ji&nbsp;udržují. Obtíže, s&nbsp;nimiž nabývají vlády, vyplývají částečně z&nbsp;toho, že&nbsp;jsou, když chtějí založiti stát a&nbsp;zabezpečiti se&nbsp;v&nbsp;něm, nuceni zaváděti nové řády a&nbsp;zákony. Je&nbsp;totiž třeba uvážiti, že&nbsp;nic není tak těžké a&nbsp;tak nejisté, co&nbsp;se&nbsp;týká výsledku, ani tak nebezpečné, jako zaváděti nový státní řád. Neboť nepřáteli takového novotáře jsou všichni ti, kdož měli ze&nbsp;starého řádu prospěch, a&nbsp;toliko vlažnými stoupenci ti, kteří by&nbsp;mohli míti prospěch z&nbsp;řádu nového. Jejich vlažnost vyplývá jednak z&nbsp;obavy před odpůrci, kteří mají prospěch ze&nbsp;starých zákonů, jednak z&nbsp;lidské nedůvěry, protože lidé opravdu nevěří v&nbsp;novou věc dotud, dokud nevidí, jak se&nbsp;osvědčila. Z&nbsp;toho plyne, že&nbsp;nepřátelé nového řádu, kdykoli k&nbsp;tomu mají příležitost, útočí naň se&nbsp;stranickou vášnivostí, kdežto ti&nbsp;druzí jej obhajují jenom vlažně, takže panovník padá zároveň s&nbsp;nimi.</span></p>
          <p class="chunk" data-nb-ref-number="5" data-nb-words="217" data-nb-chars="1348"><span class="idea" data-nb-ref-number="5" id="idea5" data-nb-words="217" data-nb-chars="1348">Proto tedy, chceme-li si&nbsp;tuto otázku dobře probrati, je&nbsp;třeba zkoumati, zdali takoví novotáři stojí vlastní silou, nebo jsou-li závislí na&nbsp;jiných, to&nbsp;znamená, zdali jsou, když chtějí zdárně vykonati svůj úkol, nuceni prositi, nebo zdali na&nbsp;to&nbsp;stačí vlastními silami. V&nbsp;prvním případě dopadnou vždycky špatně a&nbsp;nesvedou nic. Když jsou naopak závislí jenom na&nbsp;sobě a&nbsp;mohou svou vůli vnutit, jenom zřídka nemají úspěch. Právě proto všichni ozbrojení proroci zvítězili a&nbsp;neozbrojení byli zničeni. Neboť kromě toho, co&nbsp;jsme již řekli, povaha národů je&nbsp;nestálá a&nbsp;je&nbsp;sice snadné přesvědčiti je&nbsp;o&nbsp;něčem, ale nesnadné je&nbsp;upevniti je&nbsp;v&nbsp;tom novém přesvědčení. A&nbsp;je&nbsp;proto nutné zaříditi si&nbsp;to&nbsp;tak, abys je, když přestanou věřit, k&nbsp;tomu mohl donutiti mocí. Mojžíš, Kyros, Theseus a&nbsp;Romulus by&nbsp;nebyli mohli udržeti dlouho svá státní zřízení, kdyby byli bývali bezbranní. Za&nbsp;našich časů se&nbsp;to&nbsp;stalo Girolamovi Savonarolovi: zhroutil se&nbsp;i&nbsp;se&nbsp;svým novým řádem, jakmile mu&nbsp;široké vrstvy začínaly nevěřit, protože neměl nic, čím by&nbsp;upevnil ty, kteří ještě věřili, a&nbsp;čím by&nbsp;donutil věřiti nevěrce. Je&nbsp;tedy dílo takových lidí velmi obtížné a&nbsp;v&nbsp;cestě jim stojí všechna nebezpečí, jež je&nbsp;třeba překonávati osobní zdatností. Jakmile však je&nbsp;překonali a&nbsp;jakmile, když byli zahubili své závistivé soky, začali býti ctěni, zůstávají mocnými, bezpečnými, váženými a&nbsp;šťastnými.</span></p>
          <p class="chunk" data-nb-ref-number="6" data-nb-words="123" data-nb-chars="746"><span class="idea" data-nb-ref-number="6" id="idea6" data-nb-words="123" data-nb-chars="746">K&nbsp;těm vznešeným příkladům připojím ještě jeden méně slavný, přece však podobný oněm. Vystačí mi&nbsp;za&nbsp;všechny ostatní podobné: je&nbsp;to&nbsp;Hiero Syrakuský. Ze&nbsp;soukromníka se&nbsp;stal panovníkem syrakuským a&nbsp;ani jemu neposkytla Štěstěna více než příležitost. Když totiž Syrakusané byli utiskováni, zvolili si&nbsp;ho&nbsp;za&nbsp;vojenského velitele a&nbsp;v&nbsp;této hodnosti si&nbsp;zasloužil státi se&nbsp;jejich vladařem. Již v&nbsp;životě soukromém byl tak dokonalý, že&nbsp;spisovatelé o&nbsp;něm praví, že&nbsp;mu&nbsp;k&nbsp;vládě nechybělo nic jiného než stát. Hiero zrušil staré vojsko a&nbsp;zřídil nové, zanechal starých přátelství a&nbsp;opatřil si&nbsp;nová, a&nbsp;když pak měl přátele a&nbsp;vojáky opravdu své, mohl na&nbsp;těchto základech postaviti každou budovu. Dalo mu&nbsp;tedy hodně práce, než vlády nabyl, ale snadno si&nbsp;ji&nbsp;pak udržel.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>