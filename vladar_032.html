<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="ČTYŘIADVACÁTÁ KAPITOLA
Proč ztratili italští panovníci vládu">
    <meta name="apple-mobile-web-app-capable" content="yes">
    <title>ČTYŘIADVACÁTÁ KAPITOLA
      Proč ztratili italští panovníci vládu</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_032.html">
    <meta name="identifier" content="machiavelli-vladar-6b2923b">
    <meta name="role" content="other">
  </head>
  <body data-nb-words="445" data-nb-chars="2729" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="7" data-nb-chars="59"><span class="idea" data-nb-ref-number="1" id="idea1" data-nb-words="2" data-nb-chars="22">ČTYŘIADVACÁTÁ KAPITOLA</span>
          <span class="idea" data-nb-ref-number="2" id="idea2" data-nb-words="5" data-nb-chars="37">Proč ztratili italští panovníci vládu</span>
        </h1>
        <p class="chunk" data-nb-ref-number="2" id="chunk2" data-nb-words="149" data-nb-chars="942"><span class="idea" data-nb-ref-number="3" id="idea3" data-nb-words="149" data-nb-chars="942">Nový panovník, který obezřele zachovává věci svrchu psané, bude vypadati jako panovník dědičný a&nbsp;bude ihned seděti na&nbsp;trůně bezpečněji a&nbsp;pevněji, než kdyby na&nbsp;něm jeho rod byl seděl odedávna. Neboť skutky panovníka nového jsou hlídány mnohem pozorněji než činy panovníka dědičného. A&nbsp;když národ vidí, že&nbsp;jsou to&nbsp;skutky dokonalé, panovník jimi získá na&nbsp;svou stranu a&nbsp;zaváže si&nbsp;mnohem více lidí, než kdyby byl ze&nbsp;starého rodu, neboť přítomné věci budí v&nbsp;lidech dojem mnohem silnější než minulé. A&nbsp;když jim přítomné věci prospívají, jsou šťastni a&nbsp;nehledají nic jiného; naopak, ještě svého panovníka ze&nbsp;všech sil obhajují, jestliže se&nbsp;ani v&nbsp;ostatních věcech neprohřešuje proti svým povinnostem. Tak zdvojnásobí vladař svou slávu, protože založí novou vládu a&nbsp;ozdobí a&nbsp;upevní ji&nbsp;dobrými zákony, dobrými vojsky, dobrými spojenci a&nbsp;dobrými příklady; stejně jako zdvojnásobí svou hanbu ten, kdo svou vládu zdědil a&nbsp;potom vlastní nemoudrostí ztratil.</span></p>
        <p class="chunk" data-nb-ref-number="3" id="chunk3" data-nb-words="79" data-nb-chars="471"><span class="idea" data-nb-ref-number="4" id="idea4" data-nb-words="79" data-nb-chars="471">Když pozorujeme panovníky, kteří za&nbsp;našich časů ztratili v&nbsp;Itálii vládu, jako na&nbsp;příklad neapolský král, vévoda milánský a&nbsp;jiní, uvidíme u&nbsp;nich především společnou chybu, co&nbsp;se&nbsp;týká vojska, a&nbsp;to&nbsp;z&nbsp;důvodů, o&nbsp;kterých bylo svrchu dlouze mluveno. Dále uvidíme, že&nbsp;buď si&nbsp;znepřátelili lid, nebo, když lid stál na&nbsp;jejich straně, že&nbsp;si&nbsp;nedovedli zabezpečiti šlechtu: neboť bez těchto chyb se&nbsp;udrží jenom ty&nbsp;vlády, které mají tolik energie, aby si&nbsp;mohly vydržovati vojsko v&nbsp;poli.</span></p>
        <p class="chunk" data-nb-ref-number="4" id="chunk4" data-nb-words="61" data-nb-chars="372"><span class="idea" data-nb-ref-number="5" id="idea5" data-nb-words="61" data-nb-chars="372">Filip Makedonský, nikoli otec Alexandra Velikého, nýbrž ten, který byl poražen Titem Quintiem, neměl veliký stát, když se&nbsp;to&nbsp;srovnává s&nbsp;velikostí Římanů a&nbsp;Řecka, kteří ho&nbsp;napadli. Přece však, protože to&nbsp;byl člověk vojácký a&nbsp;uměl připoutati si&nbsp;lid i&nbsp;zabezpečiti si&nbsp;šlechtu, vydržel válku proti nim několik let. A&nbsp;i&nbsp;když nakonec ztratil několik měst, vláda mu&nbsp;přece zůstala.</span></p>
        <p class="chunk" data-nb-ref-number="5" id="chunk5" data-nb-words="149" data-nb-chars="885"><span class="idea" data-nb-ref-number="6" id="idea6" data-nb-words="149" data-nb-chars="885">Proto tedy ti&nbsp;naši panovníci, kteří měli vládu v&nbsp;rukou již mnoho let a&nbsp;potom ji&nbsp;ztratili, nechť neobviňují osud, nýbrž vlastní neschopnost. Neboť když je&nbsp;v&nbsp;čas pokoje nikdy ani nenapadlo, že&nbsp;by&nbsp;se&nbsp;časy mohly změniti (a nepamatovati za&nbsp;jasného počasí na&nbsp;bouře, je&nbsp;obecná lidská chyba), když potom přišly zlé časy, chtěli se&nbsp;jim vyhnouti, nikoli brániti se. A&nbsp;doufali, že&nbsp;národové, znechucení zpupností vítězů, je&nbsp;zavolají nazpět. Takový postup je&nbsp;dobrý, když jiný není možný, ale velmi špatné je&nbsp;opominouti pro tuto cestu všechny ostatní, protože člověk nesmí nikdy padati s&nbsp;nadějí, že&nbsp;potom najde někoho, kdo ho&nbsp;zase zdvihne. To&nbsp;se&nbsp;totiž buď stane, nebo nestane, nebo také, když se&nbsp;to&nbsp;stane, nepřinese ti&nbsp;to&nbsp;bezpečnost, protože to&nbsp;byla záchrana nečestná a&nbsp;nezávislá na&nbsp;tobě. Neboť dobré, jisté a&nbsp;trvalé jsou jenom ty&nbsp;záchrany, které vyplývají z&nbsp;tebe samého a&nbsp;z&nbsp;tvé vlastní statečnosti.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>