<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="DEVATENÁCTÁ KAPITOLA Jak je třeba střežiti se opovržení a nenávisti">
    <meta name="apple-mobile-web-app-capable" content="yes">
    <title>DEVATENÁCTÁ KAPITOLA Jak je třeba střežiti se opovržení a nenávisti</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Niccolò Machiavelli: Vladař">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vladař">
    <meta property="og:title" content="Vladař">
    <meta property="og:type" content="book">
    <meta property="og:book:author" content="Niccolò Machiavelli">
    <meta property="twitter:title" content="Niccolò Machiavelli: Vladař">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./vladar_026.html">
    <link rel="next" href="./vladar_028.html">
    <meta name="nb-order" content="23">
    <link rel="self" href="vladar_027.html">
    <meta name="nb-identifier" content="machiavelli-vladar-54ff227">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2869" data-nb-chars="17631">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="10" data-nb-chars="67"><span class="idea" data-nb-ref-number="1" id="idea1" data-nb-words="10" data-nb-chars="67">DEVATENÁCTÁ KAPITOLA Jak je třeba střežiti se opovržení a nenávisti</span></h1>
        <section>
          <p class="chunk" data-nb-ref-number="2" data-nb-words="58" data-nb-chars="352"><span class="idea" data-nb-ref-number="2" id="idea2" data-nb-words="58" data-nb-chars="352">A&nbsp;teď, když jsem již pojednal o&nbsp;nejdůležitějších ze&nbsp;svrchu psaných vlastností, o&nbsp;ostatních pohovořím zkrátka z&nbsp;toho všeobecného hlediska, že&nbsp;panovník, jak jsem zčásti řekl již nahoře, má&nbsp;se&nbsp;vyhýbati všemu, co&nbsp;by&nbsp;mohlo buditi nenávist a&nbsp;opovržení k&nbsp;němu. A&nbsp;dokud se&nbsp;tomu vyhýbá, dosahuje svých cílů a&nbsp;žádné nebezpečí mu&nbsp;nevzniká z&nbsp;jiných jeho špatností.</span></p>
          <p class="chunk" data-nb-ref-number="3" data-nb-words="149" data-nb-chars="944"><span class="idea" data-nb-ref-number="3" id="idea3" data-nb-words="149" data-nb-chars="944">Nenáviděným ho, jak jsem již řekl, činí, když je&nbsp;loupeživý a&nbsp;když se&nbsp;násilím zmocňuje majetku a&nbsp;žen svých poddaných; toho se&nbsp;má&nbsp;zdržovati; neboť dokud nebere širokým vrstvám majetek a&nbsp;ženy, lidé žijí spokojeně a&nbsp;vladaři zbývá jenom boj se&nbsp;ctižádostí několika málo jedinců, a&nbsp;tu&nbsp;zabrzdí všelijakým způsobem a&nbsp;snadno. Opovržení k&nbsp;vladaři probouzí to, když je&nbsp;považován za&nbsp;nestálého, lehkomyslného, zženštilého, zbabělého a&nbsp;nerozhodného; toho se&nbsp;panovník má&nbsp;střežiti jako nebezpečného úskalí a&nbsp;má&nbsp;se&nbsp;vynasnažovati, aby v&nbsp;jeho činech bylo viděti velikost, statečnost, vážnost, sílu; a&nbsp;v&nbsp;soukromých záležitostech svých poddaných se&nbsp;musí snažiti o&nbsp;rozsudky neodvolatelné a&nbsp;udržovati o&nbsp;sobě takové mínění, aby nikoho ani nenapadlo podvésti nebo napáliti ho. Vladař, který o&nbsp;sobě budí takové mínění, je&nbsp;velmi vážen a&nbsp;proti váženému muži se&nbsp;nesnadno kují pikle; a&nbsp;nesnadno bývá napaden, protože nepřítel ví, že&nbsp;je&nbsp;to&nbsp;muž znamenitý a&nbsp;uctívaný svým lidem.</span></p>
          <p class="chunk" data-nb-ref-number="4" data-nb-words="86" data-nb-chars="548"><span class="idea" data-nb-ref-number="4" id="idea4" data-nb-words="86" data-nb-chars="548">Neboť vladař musí míti dvě obavy: jednu vnitřní, z&nbsp;vlastních poddaných, a&nbsp;druhou vnější, z&nbsp;cizích mocnářů. Obranou proti této druhé obavě jsou mu&nbsp;dobré zbraně a&nbsp;dobří spojenci; a&nbsp;vždycky, když bude míti dobré zbraně, bude míti dobré spojence; a&nbsp;vnitřní záležitosti bude míti upevněny vždy, když bude míti upevněny záležitosti vnější, ledaže by&nbsp;byly porušeny nějakým spiknutím; a&nbsp;kdyby také zahraniční situace byla neklidná, zařídil-li se&nbsp;a&nbsp;žil-li, jak jsem řekl, vždycky, dokud se&nbsp;nevzdá, odolá každému náporu, jak to&nbsp;učinil zmíněný spartský Nabis.</span></p>
          <p class="chunk" data-nb-ref-number="5" data-nb-words="109" data-nb-chars="658"><span class="idea" data-nb-ref-number="5" id="idea5" data-nb-words="109" data-nb-chars="658">Ale od&nbsp;poddaných, když zahraniční situace je&nbsp;klidná, je&nbsp;třeba obávati se, aby potají nekuli nějaké pikle: proti tomu se&nbsp;panovník dobře zajistí, když se&nbsp;vynasnaží nebuditi nenávist a&nbsp;opovržení k&nbsp;sobě a&nbsp;když se&nbsp;k&nbsp;lidu chová tak, aby s&nbsp;ním byl spokojen; a&nbsp;v&nbsp;tom si&nbsp;musí počínati, jak bylo podrobně řečeno nahoře. A&nbsp;jedním z&nbsp;nejmocnějších prostředků, jež panovník má&nbsp;proti spiknutí, je, že&nbsp;lid k&nbsp;němu necítí nenávist a&nbsp;opovržení, neboť ten, kdo osnuje spiknutí, si&nbsp;vždycky myslí, že&nbsp;zavražděním panovníka uspokojí národ; když však myslí, že&nbsp;by&nbsp;tím lid naopak pobouřil proti sobě, neodváží se&nbsp;takového rozhodnutí, protože to&nbsp;potom jsou obtíže spiklenců nekonečné.</span></p>
          <p class="chunk" data-nb-ref-number="6" data-nb-words="179" data-nb-chars="1100"><span class="idea" data-nb-ref-number="6" id="idea6" data-nb-words="179" data-nb-chars="1100">Zkušenost ukazuje, že&nbsp;spiknutí bylo mnoho, ale málo že&nbsp;jich mělo úspěch; neboť ten, kdo kuje spiknutí, nemůže býti sám ani si&nbsp;za&nbsp;spolčence nemůže vzíti jiné než ty, o&nbsp;nichž se&nbsp;domnívá, že&nbsp;jsou nespokojeni; jakmile však odhalíš takovému nespokojenci, co&nbsp;máš na&nbsp;mysli, ihned mu&nbsp;dáváš možnost, aby ukojil své touhy, protože prozradí-li tě, může za&nbsp;svou zradu doufati v&nbsp;největší odměnu; neboť vidí-li na&nbsp;jedné straně jistý zisk a&nbsp;na&nbsp;druhé prospěch pochybný a&nbsp;plný nebezpečí, musil by&nbsp;to&nbsp;– aby ti&nbsp;zachoval věrnost – býti buď vzácný tvůj přítel, nebo panovníkův zapřisáhlý nepřítel. A&nbsp;abych to&nbsp;krátce shrnul, pravím, že&nbsp;na&nbsp;spiklencově straně je&nbsp;samý strach, závist, podezíravost a&nbsp;to&nbsp;ho&nbsp;naplňuje zbabělostí, kdežto na&nbsp;straně panovníkově je&nbsp;majestát vladařství, zákony, spojenci a&nbsp;stát, kteří ho&nbsp;chrání. Takže přistupuje-li k&nbsp;tomu ještě náklonnost obyvatelstva, není možné, aby se&nbsp;někdo opovážil spiknutí. Neboť spiklenec se&nbsp;obyčejně musí obávati trestu jenom před vykonáním svého činu, kdežto v&nbsp;tomto případě se&nbsp;musí trestu báti také potom, protože má&nbsp;proti sobě národ, a&nbsp;nemůže proto doufati v&nbsp;žádný azyl.</span></p>
          <p class="chunk" data-nb-ref-number="7" data-nb-words="130" data-nb-chars="750"><span class="idea" data-nb-ref-number="7" id="idea7" data-nb-words="130" data-nb-chars="750">O&nbsp;tom by&nbsp;bylo možné dáti nesčetné příklady, ale uvedu jediný, z&nbsp;časů našich otců. Messer Annibale Bentivogli, děd dnešního pana Annibala, byl zabit Canneschy, kteří se&nbsp;proti němu spikli, a&nbsp;nezůstal po&nbsp;něm nikdo jiný než messer Giovanni, ještě v&nbsp;plenkách: ihned po&nbsp;té&nbsp;vraždě se&nbsp;lid vzbouřil a&nbsp;pobil všechny Canneschy. Stalo se&nbsp;tak proto, že&nbsp;lid byl tenkrát v&nbsp;Bologni nakloněn rodu Bentivogliů, a&nbsp;to&nbsp;tak velice, že&nbsp;když po&nbsp;Annibalově smrti nezůstal nikdo, kdo by&nbsp;byl mohl vládnouti, a&nbsp;když zvěděli, že&nbsp;ve&nbsp;Florencii se&nbsp;z&nbsp;Bentivogliů narodil nějaký člověk, který se&nbsp;dosud považoval za&nbsp;syna jistého kováře, Bolognané si&nbsp;pro něho šli do&nbsp;Florencie a&nbsp;dali mu&nbsp;vládu ve&nbsp;svém městě; a&nbsp;vládl mu&nbsp;pak tak dlouho, až&nbsp;messer Giovanni dosáhl věku, potřebného k&nbsp;vládě.</span></p>
          <p class="chunk" data-nb-ref-number="8" data-nb-words="67" data-nb-chars="389"><span class="idea" data-nb-ref-number="8" id="idea8" data-nb-words="67" data-nb-chars="389">Z&nbsp;toho tedy závěr: panovník má&nbsp;málo dbáti spiknutí, když je&nbsp;mu&nbsp;lid nakloněn; když však je&nbsp;mu&nbsp;lid nepřátelský a&nbsp;má&nbsp;ho&nbsp;v&nbsp;nenávisti, musí se&nbsp;obávati všeho a&nbsp;každého. A&nbsp;dobře zřízené státy a&nbsp;moudří panovníci velmi bedlivě myslili vždy na&nbsp;to, aby vlivné občany neuváděli v&nbsp;zoufalství a&nbsp;lid aby uspokojovali tak, aby žil ve&nbsp;spokojenosti, neboť to&nbsp;je&nbsp;jeden z&nbsp;nejdůležitějších panovníkových úkolů.</span></p>
          <p class="chunk" data-nb-ref-number="9" data-nb-words="130" data-nb-chars="798"><span class="idea" data-nb-ref-number="9" id="idea9" data-nb-words="130" data-nb-chars="798">Mezi zeměmi dobře spravovanými a&nbsp;ovládanými za&nbsp;našich časů je&nbsp;království francouzské; jsou v&nbsp;něm nesčetná dobrá zřízení, na&nbsp;nichž závisí králova svoboda a&nbsp;bezpečnost, a&nbsp;první z&nbsp;nich je&nbsp;parlament a&nbsp;jeho autorita. Ten totiž, kdo zařizoval toto království, znal ctižádost mocných občanů a&nbsp;jejich zpupnost a&nbsp;usoudil, že&nbsp;je&nbsp;nezbytné, aby je&nbsp;nějaká uzda krotila; a&nbsp;na&nbsp;druhé straně znal nenávist širokých vrstev proti mocným, založenou na&nbsp;strachu, a&nbsp;chtěl lid upokojiti: nechtěl však, aby to&nbsp;měl na&nbsp;starosti král, protože mocní by&nbsp;na&nbsp;něho nevražili, kdyby byl přízniv lidu, a&nbsp;lid by&nbsp;byl proti němu, kdyby byl nakloněn mocným, a&nbsp;právě proto zřídil rozhodčího, aby bez královy úhony bil mocné a&nbsp;byl přízniv slabším. Nemohlo býti lepšího zařízení ani moudřejšího ani větší opory královy i&nbsp;státní bezpečnosti.</span></p>
          <p class="chunk" data-nb-ref-number="10" data-nb-words="22" data-nb-chars="127"><span class="idea" data-nb-ref-number="10" id="idea10" data-nb-words="22" data-nb-chars="127">Z&nbsp;toho lze vyvoditi ještě jedno naučení, že&nbsp;totiž panovník má&nbsp;trestní právo svěřiti jiným a&nbsp;právo milosti že&nbsp;má&nbsp;ponechati sobě.</span></p>
          <p class="chunk" data-nb-ref-number="11" data-nb-words="97" data-nb-chars="600"><span class="idea" data-nb-ref-number="11" id="idea11" data-nb-words="97" data-nb-chars="600">Z&nbsp;toho další závěr: vladař si&nbsp;má&nbsp;vážiti mocných, ale nesmí proti sobě buditi nenávist v&nbsp;lidu. Mnohým se&nbsp;možná zdá, že&nbsp;život a&nbsp;smrt mnohých římských imperátorů poskytují příklady, které jsou v&nbsp;rozporu s&nbsp;tímto mým názorem, neboť nejeden z&nbsp;nich žil vždycky dokonale a&nbsp;projevoval velikost ducha, a&nbsp;přece ztratil vládu nebo byl zavražděn spiklenci z&nbsp;řad vlastních poddaných. Na&nbsp;tyto námitky odpovím tím, že&nbsp;proberu vlastnosti některých imperátorů a&nbsp;ukáži, že&nbsp;příčiny jejich zkázy se&nbsp;neliší od&nbsp;toho, co&nbsp;jsem řekl. Přitom upozorním také na&nbsp;věci, které jsou hodny povšimnutí každého čtenáře dávnověkých dějů.</span></p>
          <p class="chunk" data-nb-ref-number="12" data-nb-words="273" data-nb-chars="1792"><span class="idea" data-nb-ref-number="12" id="idea12" data-nb-words="273" data-nb-chars="1792">K&nbsp;tomu mi&nbsp;postačí pojednati o&nbsp;všech oněch imperátorech, kteří se&nbsp;vystřídali od&nbsp;filozofa Marca do&nbsp;Maximina. Byli to: Marcus, jeho syn Commodus, Pertinax, Julián, Severus, Antoninus, jeho syn Caracalla, Macrinus, Heliogabalus, Alexander a&nbsp;Maximinus. A&nbsp;především je&nbsp;třeba uvědomiti si, že&nbsp;v&nbsp;jiných vladařstvích je&nbsp;třeba bojovati jenom se&nbsp;ctižádostí mocných občanů, nebo snad někdy také se&nbsp;zpupností širokých lidových vrstev, kdežto římští imperátoři měli ještě třetí nesnáz, totiž hrubost a&nbsp;hrabivost vojáků. Byla to&nbsp;nesnáz tak těžká, že&nbsp;zavinila pád mnohých z&nbsp;nich, neboť je&nbsp;nesnadné vyhovovati přáním jak lidu, tak vojska: lid má&nbsp;totiž rád pokoj a&nbsp;klid, a&nbsp;proto miluje vladaře pokojné, kdežto vojáci mají rádi vladaře bojovného, zpupného, ukrutného a&nbsp;loupeživého. Takové vlastnosti měl podle jejich přání projevovati ve&nbsp;vládě nad národem, aby mohli dostávati dvojnásobný žold a&nbsp;ukájeti svou hrabivost a&nbsp;krutost. To&nbsp;bylo příčinou, že&nbsp;takoví imperátoři, kteří neměli od&nbsp;přirozenosti nebo nedovedli si&nbsp;zjednati takovou autoritu, aby udrželi na&nbsp;uzdě obě ty&nbsp;strany, vždycky byli ztraceni. A&nbsp;většina jich, hlavně ti, kteří se&nbsp;k&nbsp;vládě dostali jako lidé úplně noví, když byli poznali obtížnost těch dvou smýšlení, vyhovovali raději vojákům a&nbsp;málo dbali toho, že&nbsp;hrubě ubližují lidu. Nezbývalo jim nic jiného než takové rozhodnutí, neboť nemohou-li se&nbsp;panovníci vyhnouti tomu, aby nebyli někým nenáviděni, musejí především usilovati, aby nebyli nenáviděni většinou, a&nbsp;když toho nemohou dosáhnouti, musejí se&nbsp;ze&nbsp;všech sil snažiti, aby se&nbsp;vyhnuli nenávisti nejsilnější strany. Proto tedy oni imperátoři, kteří pro svou novost potřebovali mimořádné podpory, přidržovali se&nbsp;raději vojska než lidu. A&nbsp;i&nbsp;to&nbsp;jim pak prospělo nebo neprospělo teprve podle toho, jak si&nbsp;který panovník dovedl udržeti úctu vojáků.</span></p>
          <p class="chunk" data-nb-ref-number="13" data-nb-words="208" data-nb-chars="1277"><span class="idea" data-nb-ref-number="13" id="idea13" data-nb-words="208" data-nb-chars="1277">To&nbsp;všechno, co&nbsp;bylo svrchu řečeno, způsobilo, že&nbsp;Marcus, Pertinax a&nbsp;Alexander právě proto, že&nbsp;všichni žili pokojně, milovali spravedlnost, nenáviděli krutost a&nbsp;byli lidští a&nbsp;dobrotiví, všichni, vyjma Marca, skončili špatně. Jediný Marcus žil a&nbsp;umřel ve&nbsp;všeobecné úctě, protože nastoupil vládu z&nbsp;titulu dědičnosti a&nbsp;nepotřeboval k&nbsp;tomu uznání ani vojáků, ani národů. Kromě toho měl mnohé ctnosti, které ho&nbsp;činily hodným úcty, a&nbsp;vždycky pečoval, aby jak jedna, tak druhá strana žila ve&nbsp;svých mezích, a&nbsp;nebyl proto nikdy nenáviděn ani v&nbsp;opovržení. Pertinax však se&nbsp;stal imperátorem proti vůli vojáků. A&nbsp;vojáci, přivyklí žíti za&nbsp;Commoda nevázaně, nemohli snésti ten počestný život, k&nbsp;němuž je&nbsp;chtěl donutiti Pertinax. Tím se&nbsp;stal nenáviděným, a&nbsp;když se&nbsp;k&nbsp;této nenávisti připojilo, protože byl stár, pohrdání k&nbsp;němu, padl hned v&nbsp;samém začátku své vlády. Z&nbsp;toho je&nbsp;třeba zapamatovati si, že&nbsp;nenávist vzniká právě tak ze&nbsp;skutků dobrých jako ze&nbsp;špatných. A&nbsp;proto tedy, jak jsem řekl nahoře, panovník, který si&nbsp;chce udržeti vládu, bývá často nucen nebýti dobrý; neboť, když je&nbsp;strana – lid, vojsko nebo šlechta –, které podle svého přesvědčení potřebuješ, máš-li se&nbsp;udržeti ve&nbsp;vládě, zkažena, musíš se&nbsp;říditi jejími choutkami a&nbsp;vyhovovati jim; a&nbsp;to&nbsp;potom jsou ti&nbsp;dobré skutky nepřáteli.</span></p>
          <p class="chunk" data-nb-ref-number="14" data-nb-words="60" data-nb-chars="360"><span class="idea" data-nb-ref-number="14" id="idea14" data-nb-words="60" data-nb-chars="360">Ale přistupme k&nbsp;Alexandrovi: byl tak dobrý, že&nbsp;mezi jinými chválami, kterými je&nbsp;zahrnován, je&nbsp;také to, že&nbsp;za&nbsp;čtrnáct let jeho vlády nikdo neztratil život bez řádného soudního rozsudku. Přece však, protože byl považován za&nbsp;rozcitlivělého a&nbsp;za&nbsp;člověka, který se&nbsp;dává ovládati matkou, a&nbsp;protože tím na&nbsp;sebe uvrhl pohrdání, vojsko se&nbsp;proti němu spiklo a&nbsp;zabilo ho.</span></p>
          <p class="chunk" data-nb-ref-number="15" data-nb-words="128" data-nb-chars="806"><span class="idea" data-nb-ref-number="15" id="idea15" data-nb-words="128" data-nb-chars="806">Když si&nbsp;teď proti tomu promluvíme o&nbsp;vlastnostech Commodových, Severových, Antoninových, Caracallových a&nbsp;Maximinových, řeknete si&nbsp;o&nbsp;nich, že&nbsp;byli hrozně nelítostní a&nbsp;hrabiví. Aby totiž vyhověli vojákům, neodpustili si&nbsp;žádnou křivdu, kterou je&nbsp;na&nbsp;lidu možné spáchati. A&nbsp;všichni, vyjma Severa, skončili špatně. Neboť v&nbsp;Severovi byla taková schopnost, že&nbsp;si&nbsp;udržel náklonnost vojáků, a&nbsp;že&nbsp;i&nbsp;když utlačoval lid, mohl stále vládnouti šťastně. Jeho schopnosti totiž způsobovaly, že&nbsp;vojáci si&nbsp;ho&nbsp;vážili a&nbsp;lidu se&nbsp;zdál tak hodným obdivu, že&nbsp;národ byl jakoby omráčen a&nbsp;úžasem otupen a&nbsp;vojáci uctiví a&nbsp;spokojení. A&nbsp;protože jeho skutky byly na&nbsp;nového vladaře veliké, chci zde krátce ukázati, jak si&nbsp;dovedl správně počínati jako liška i&nbsp;jako lev; o&nbsp;kterýchžto vlastnostech jsem již řekl, že&nbsp;je&nbsp;vladař musí napodobovati.</span></p>
          <p class="chunk" data-nb-ref-number="16" data-nb-words="283" data-nb-chars="1640"><span class="idea" data-nb-ref-number="16" id="idea16" data-nb-words="283" data-nb-chars="1640">Když Severus poznal neschopnost císaře Juliána, přemluvil vojsko, jemuž v&nbsp;Slavonii velel, že&nbsp;bude dobře táhnouti do&nbsp;Říma a&nbsp;pomstíti smrt císaře Pertinaxe, zavražděného císařskou gardou. A&nbsp;pod touto záminkou, nedav najevo, že&nbsp;touží po&nbsp;vládě, hnul se&nbsp;s&nbsp;vojskem proti Římu tak rychle, že&nbsp;byl již v&nbsp;Itálii, když se&nbsp;tam dověděli o&nbsp;jeho odchodu. Když přitáhl do&nbsp;Říma, senát ho&nbsp;ze&nbsp;strachu zvolil imperátorem a&nbsp;Julián byl zabit. Po&nbsp;tomto začátku zbývaly Severovi dvě těžkosti, chtěl-li se&nbsp;státi pánem celého státu: jedna v&nbsp;Asii, kde se&nbsp;Niger, velitel asijských vojsk, dal prohlásiti za&nbsp;císaře; a&nbsp;druhá na&nbsp;západě, kde Albinus také toužil po&nbsp;vládě. Protože usoudil, že&nbsp;by&nbsp;bylo nebezpečné ukázati se&nbsp;jako nepřítel obou, rozhodl se, že&nbsp;Nigra napadne a&nbsp;Albina podvede. Napsal Albinovi, že&nbsp;byl senátem zvolen za&nbsp;císaře, že&nbsp;však se&nbsp;o&nbsp;tu&nbsp;hodnost chce děliti s&nbsp;ním; a&nbsp;poslal mu&nbsp;titul caesara a&nbsp;se&nbsp;souhlasem senátu si&nbsp;ho&nbsp;přibral za&nbsp;kolegu ve&nbsp;vládě. Albinus tomu všemu věřil. Když však potom Severus přemohl a&nbsp;zabil Nigra a&nbsp;uklidnil východní záležitosti, stěžoval si&nbsp;po&nbsp;návratu do&nbsp;Říma v&nbsp;senátě na&nbsp;Albina, že&nbsp;prý je&nbsp;málo vděčný za&nbsp;všechno to&nbsp;dobré, co&nbsp;pro něho učinil: snažil prý se&nbsp;ho&nbsp;zrádně usmrtiti, a&nbsp;proto že&nbsp;je&nbsp;nutné jíti a&nbsp;potrestati jeho nevděk. A&nbsp;táhl pak za&nbsp;ním do&nbsp;Francie a&nbsp;vzal mu&nbsp;vládu i&nbsp;život. Kdo tedy podrobně zkoumá skutky tohoto císaře, shledá, že&nbsp;to&nbsp;byl nejdravější lev a&nbsp;nejúskočnější lišák. A&nbsp;uvidí, že&nbsp;byl obáván a&nbsp;ctěn každým, a&nbsp;vojskem nikoli nenáviděn; a&nbsp;nebude se&nbsp;diviti, že&nbsp;mohl, ačkoli byl nováček, držeti takovou říši, neboť jeho nesmírná autorita ho&nbsp;vždycky chránila před nenávistí, kterou v&nbsp;národu mohly probouzeti jeho loupeže.</span></p>
          <p class="chunk" data-nb-ref-number="17" data-nb-words="206" data-nb-chars="1281"><span class="idea" data-nb-ref-number="17" id="idea17" data-nb-words="206" data-nb-chars="1281">Ale také Antoninus, jeho syn, byl velmi znamenitý a&nbsp;měl v&nbsp;sobě povahové stránky, pro něž se&nbsp;mu&nbsp;lid podivoval a&nbsp;pro něž byl oblíben u&nbsp;vojáků: neboť byl to&nbsp;člověk vojácký, znamenitě snášející každou únavu a&nbsp;pohrdající jemnými pokrmy a&nbsp;každou jinou změkčilostí. Právě proto ho&nbsp;všechna vojska měla ráda. Ale jeho dravost a&nbsp;ukrutnost byly tak veliké a&nbsp;neslýchané, protože po&nbsp;mnohých jednotlivých vraždách dal pobíti velikou část obyvatelstva římského a&nbsp;všechno obyvatelstvo alexandrijské, že&nbsp;byl hluboce nenáviděn všemi a&nbsp;že&nbsp;se&nbsp;ho&nbsp;začali báti i&nbsp;ti, jež měl kolem sebe. Byl proto zabit jedním centurionem uprostřed vlastního vojska. Z&nbsp;toho je&nbsp;třeba si&nbsp;zapamatovati, že&nbsp;vladař se&nbsp;takových smrtí, vyplynuvších z&nbsp;rozhodnutí odvážného a&nbsp;houževnatého ducha, nemůže uchrániti, protože takovou vraždu může na&nbsp;vladaři spáchati každý, komu nezáleží na&nbsp;vlastním životě. Ale obávati se&nbsp;jich vladař nemusí tak mnoho, protože se&nbsp;vyskytují velmi zřídka. Jenom toho se&nbsp;musí střežiti, aby se&nbsp;nedopouštěl vážných křivd na&nbsp;nikom z&nbsp;lidí, jejichž služeb používá a&nbsp;jež má&nbsp;kolem sebe ve&nbsp;vládních službách, jak to&nbsp;udělal Antoninus, když potupně zabil bratra onoho centuriona a&nbsp;ještě mu&nbsp;denně vyhrožoval, přece však ho&nbsp;stále držel ve&nbsp;své tělesné stráži. To&nbsp;byl skutek opovážlivý a&nbsp;zhoubný, jak se&nbsp;potom ukázalo.</span></p>
          <p class="chunk" data-nb-ref-number="18" data-nb-words="95" data-nb-chars="582"><span class="idea" data-nb-ref-number="18" id="idea18" data-nb-words="95" data-nb-chars="582">Ale přistupme ke&nbsp;Commodovi, jemuž bylo velmi snadné držeti vládu, protože ji&nbsp;jakožto Marcův syn zdědil a&nbsp;stačilo mu&nbsp;kráčeti v&nbsp;otcových stopách, aby uspokojil lid i&nbsp;vojáky. Protože však měl povahu krutou a&nbsp;bestiální, hleděl si, aby mohl svou loupeživost ukájeti na&nbsp;národě, vojska a&nbsp;popustil mu&nbsp;uzdu. Přitom však nedbal své důstojnosti, sestupoval často do&nbsp;arény, zápasil tam s&nbsp;gladiátory a&nbsp;dělal mnohé jiné potupné věci, nedůstojné císařského majestátu, takže vojsko jím pohrdalo. A&nbsp;když tak byl v&nbsp;nenávisti u&nbsp;jedněch a&nbsp;v&nbsp;opovržení u&nbsp;druhých, vzniklo proti němu spiknutí a&nbsp;byl zabit.</span></p>
          <p class="chunk" data-nb-ref-number="19" data-nb-words="175" data-nb-chars="1052"><span class="idea" data-nb-ref-number="19" id="idea19" data-nb-words="175" data-nb-chars="1052">Zbývá nám vyprávěti o&nbsp;vlastnostech Maximinových. Byl to&nbsp;člověk náramně bojovný. A&nbsp;když vojsko zabilo Alexandra, o&nbsp;němž byla svrchu řeč, protože se&nbsp;mu&nbsp;omrzela jeho změkčilost, zvolilo si&nbsp;za&nbsp;císaře Maximina. Neudržel si&nbsp;vládu dlouho, protože byl v&nbsp;nenávisti a&nbsp;v&nbsp;opovržení pro dvě věci: jednak proto, že&nbsp;pocházel z&nbsp;nejnižšího rodu, protože pásával v&nbsp;Thrákii ovce (všichni to&nbsp;dobře věděli a&nbsp;každý jím proto opovrhoval), jednak proto, že&nbsp;na&nbsp;začátku své vlády odkládal svůj příchod do&nbsp;Říma a&nbsp;nástup na&nbsp;císařský trůn a&nbsp;nechal své prefekty v&nbsp;Římě i&nbsp;jinde v&nbsp;říši páchati mnohé krutosti, takže měl pověst člověka nesmírně ukrutného. Tak se&nbsp;stalo, že&nbsp;všichni byli pobouřeni opovržením k&nbsp;jeho nízkému původu a&nbsp;nenávistným strachem z&nbsp;jeho krutosti, takže napřed Afrika a&nbsp;potom také senát s&nbsp;celým římským obyvatelstvem a&nbsp;s&nbsp;celou Itálií se&nbsp;spikli proti němu; k&nbsp;nim se&nbsp;pak připojilo jeho vlastní vojsko: když obléhalo Aquileiu a&nbsp;naráželo při tom na&nbsp;potíže, znechuceno jsouc jeho krutostí a&nbsp;obávajíc se&nbsp;ho&nbsp;méně, protože vidělo, jak mnozí jsou mu&nbsp;nepřátelští, zabilo ho.</span></p>
          <p class="chunk" data-nb-ref-number="20" data-nb-words="171" data-nb-chars="1068"><span class="idea" data-nb-ref-number="20" id="idea20" data-nb-words="171" data-nb-chars="1068">Nebudu mluviti ani o&nbsp;Heliogabalovi, ani o&nbsp;Macrinovi, ani o&nbsp;Juliánovi, neboť byli v&nbsp;takovém opovržení, že&nbsp;zahynuli velmi rychle. Přistoupím však k&nbsp;závěru této úvahy a&nbsp;pravím, že&nbsp;dnešní panovníci nepotřebují s&nbsp;takovými obtížemi ukájeti zvláštní požadavky svých vojáků, protože i&nbsp;když je&nbsp;nutné bráti na&nbsp;ně&nbsp;jistý ohled, snadno se&nbsp;tato otázka řeší, protože žádný z&nbsp;dnešních vladařů nemá vojsko tak pevně spjaté s&nbsp;vládou a&nbsp;se&nbsp;správou jednotlivých krajů, jako bývalo vojsko říše římské: vyhovovati vojákům více než národu bývalo tenkrát třeba proto, že&nbsp;vojáci bývali mocnější než lid; dnes však musí každý vladař, vyjma Turka a&nbsp;egyptského sultána, hleděti si&nbsp;více národa než vojska, protože národ může více než vojáci. Vyjímám z&nbsp;toho Turka, protože má&nbsp;vždycky kolem sebe dvanáct tisíc pěšáků a&nbsp;patnáct tisíc jezdců, na&nbsp;nichž závisí bezpečnost a&nbsp;síla jeho vlády, takže je&nbsp;nezbytné, aby si&nbsp;nedbaje, co&nbsp;tomu říká národ, udržel jejich přátelství. Podobná je&nbsp;vláda egyptského sultána, neboť je&nbsp;úplně v&nbsp;rukou vojáků, takže je&nbsp;nucen, nedbaje národa, uchovávati si&nbsp;jejich přátelství.</span></p>
          <p class="chunk" data-nb-ref-number="21" data-nb-words="88" data-nb-chars="543"><span class="idea" data-nb-ref-number="21" id="idea21" data-nb-words="88" data-nb-chars="543">A&nbsp;musíte si&nbsp;uvědomiti, že&nbsp;tato sultánova říše se&nbsp;liší ode všech jiných vladařství, protože se&nbsp;podobá křesťanskému pontifikátu a&nbsp;ten nelze nazývati vladařstvím ani dědičným, ani novým. Neboť nestávají se&nbsp;dědici a&nbsp;panovníky synové zemřelého vladaře, nýbrž ten, koho zvolí lidé, mající to&nbsp;právo. A&nbsp;protože je&nbsp;to&nbsp;řád starý, nemůže býti nazýván vládou novou, protože při ní&nbsp;nejsou žádné z&nbsp;těch těžkostí, které bývají ve&nbsp;vladařství novém. Neboť třebaže vladař je&nbsp;nový, zřízení státu je&nbsp;staré a&nbsp;upraveno tak, že&nbsp;nastupuje na&nbsp;trůn jako vladař dědičný.</span></p>
          <p class="chunk" data-nb-ref-number="22" data-nb-words="145" data-nb-chars="897"><span class="idea" data-nb-ref-number="22" id="idea22" data-nb-words="145" data-nb-chars="897">Ale vracím se&nbsp;k&nbsp;našemu námětu a&nbsp;pravím, že&nbsp;každý, kdo si&nbsp;rozváží svrchu psanou úvahu, uvidí, že&nbsp;buď nenávist, nebo opovržení byly příčinou záhuby jmenovaných imperátorů; a&nbsp;uvědomí si&nbsp;také, jak to, že&nbsp;ačkoli část jich si&nbsp;počínala jedním způsobem a&nbsp;část způsobem opačným, jeden z&nbsp;nich měl konec šťastný a&nbsp;jiní nešťastný: to&nbsp;proto, že&nbsp;Pertinaxovi a&nbsp;Alexandrovi, protože to&nbsp;byli vladaři noví, bylo škodlivé a&nbsp;marné napodobovati Marca, panovníka dědičného; a&nbsp;podobně Caracallovi, Commodovi a&nbsp;Maximinovi bylo záhubné, že&nbsp;napodobovali Severa, protože nebyli tak dokonalí, aby mohli kráčeti v&nbsp;jeho stopách. Panovník, který je&nbsp;ve&nbsp;vládě nováček, nemůže tedy napodobovati činy Marcovy, ani není nutné, aby napodoboval Severa, nýbrž musí si&nbsp;ze&nbsp;Severa bráti příklad v&nbsp;těch věcech, které jsou nezbytné pro založení jeho státu, a&nbsp;z&nbsp;Marka v&nbsp;tom, co&nbsp;je&nbsp;vhodné a&nbsp;slavné pro uchování státu již pevného a&nbsp;vyrovnaného.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>