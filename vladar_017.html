<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="DEVÁTÁ KAPITOLA O vladařství občanském">
    <meta name="apple-mobile-web-app-capable" content="yes">
    <title>DEVÁTÁ KAPITOLA O vladařství občanském</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Niccolò Machiavelli: Vladař">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vladař">
    <meta property="og:title" content="Vladař">
    <meta property="og:type" content="book">
    <meta property="og:book:author" content="Niccolò Machiavelli">
    <meta property="twitter:title" content="Niccolò Machiavelli: Vladař">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./vladar_016.html">
    <link rel="next" href="./vladar_018.html">
    <meta name="nb-order" content="13">
    <link rel="self" href="vladar_017.html">
    <meta name="nb-identifier" content="machiavelli-vladar-80b58d7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1055" data-nb-chars="6278">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="38"><span class="idea" data-nb-ref-number="1" id="idea1" data-nb-words="5" data-nb-chars="38">DEVÁTÁ KAPITOLA O&nbsp;vladařství občanském</span></h1>
        <section>
          <p class="chunk" data-nb-ref-number="2" data-nb-words="182" data-nb-chars="1164"><span class="idea" data-nb-ref-number="2" id="idea2" data-nb-words="182" data-nb-chars="1164">Ale přistupme k&nbsp;druhému způsobu, totiž k&nbsp;tomu, když se&nbsp;prostý občan stane vladařem ve&nbsp;své vlasti nikoli zločinností nebo nějakým jiným hanebným násilím, nýbrž přízní svých spoluobčanů. Takové vladařství lze nazvati občanským a&nbsp;k&nbsp;tomu, aby ho&nbsp;bylo dosaženo, není třeba dokonalé osobní zdatnosti nebo dokonalého štěstí, nýbrž spíše vychytralosti, podporované štěstím. Tohoto vladařství je&nbsp;tedy možno dosáhnouti buď přízní lidu, nebo přízní předáků; neboť v&nbsp;každé obci jsou ty&nbsp;dva rozdílné náladové proudy, vznikající z&nbsp;toho, že&nbsp;lid touží nebýti ovládán a&nbsp;utiskován předáky a&nbsp;předáci touží ovládati a&nbsp;utiskovati lid. Z&nbsp;těchto dvou tužeb vzniká v&nbsp;obcích jeden z&nbsp;těchto tří výsledků: buď vláda jednoho člověka, nebo svoboda, nebo anarchie. Samovládu dosazuje buď lid, nebo předáci, podle toho, jaký důvod k&nbsp;tomu má&nbsp;ta&nbsp;nebo ona strana. Když totiž vlivní předáci vidí, že&nbsp;již nemohou odolávati lidu, začnou vynášeti znamenitost některého ze&nbsp;svého středu a&nbsp;učiní ho&nbsp;vladařem, aby mohli v&nbsp;jeho stínu ukájeti své choutky. Lid zase vychvaluje znamenitost některého svého člověka, když vidí, že&nbsp;již neodolá mocným předákům, a&nbsp;učiní ho&nbsp;vladařem, aby byl chráněn jeho autoritou.</span></p>
          <p class="chunk" data-nb-ref-number="3" data-nb-words="235" data-nb-chars="1385"><span class="idea" data-nb-ref-number="3" id="idea3" data-nb-words="235" data-nb-chars="1385">Ten, kdo se&nbsp;dostane k&nbsp;vládě za&nbsp;pomoci předáků, udrží se&nbsp;u&nbsp;moci s&nbsp;většími nesnázemi než ten, kdo se&nbsp;stane vladařem za&nbsp;pomoci lidu, neboť v&nbsp;prvním případě je&nbsp;sice vladařem, ale má&nbsp;kolem sebe mnohé, kteří se&nbsp;považují za&nbsp;jemu rovné, takže nemůže jednati a&nbsp;poroučeti, jak by&nbsp;chtěl. Ten však, kdo se&nbsp;k&nbsp;vládě dostane z&nbsp;přízně lidu, je&nbsp;na&nbsp;trůně sám a&nbsp;nemá kolem sebe nikoho nebo jenom velmi málo těch, kdož nejsou ochotni poslouchati. Kromě toho není možné vyhověti mocným předákům čestně a&nbsp;tak, aby nebylo ublíženo jiným, je&nbsp;však možné vyhověti lidu, neboť touhy lidu jsou čestnější než přání šlechty a&nbsp;boháčů: tito chtějí utiskovati, kdežto lid jenom touží, aby nebyl utiskován. K&nbsp;tomu přistupuje dále, že&nbsp;před nepřátelským lidem se&nbsp;vladař nemůže zabezpečiti, protože je&nbsp;příliš početný, kdežto proti předákům se&nbsp;zabezpečiti může, neboť je&nbsp;jich málo. Nejhorší, co&nbsp;může vladař čekati od&nbsp;nepřátelského lidu, je, že&nbsp;od&nbsp;něho bude opuštěn, kdežto u&nbsp;nepřátelských předáků se&nbsp;musí obávati nejen, že&nbsp;ho&nbsp;opustí, nýbrž také, že&nbsp;s&nbsp;ním budou bojovati. Neboť jsouce prozíravější a&nbsp;prohnanější, zachraňují se&nbsp;vždycky zavčas a&nbsp;vyhledávají přízeň toho, o&nbsp;kom doufají, že&nbsp;zvítězí. Vladař je&nbsp;také nucen žíti stále mezi týmž lidem, může se&nbsp;však docela dobře obejíti bez stále týchž předáků, protože si&nbsp;jich denně může nadělati nových, kolik chce, a&nbsp;kdykoli se&nbsp;mu&nbsp;zlíbí, může jim odnímati nebo dávati vliv a&nbsp;moc.</span></p>
          <p class="chunk" data-nb-ref-number="4" data-nb-words="141" data-nb-chars="790"><span class="idea" data-nb-ref-number="4" id="idea4" data-nb-words="141" data-nb-chars="790">A&nbsp;abych tuto věc lépe objasnil, pravím, že&nbsp;předáky je&nbsp;třeba posuzovati hlavně z&nbsp;dvojí stránky: zdali totiž se&nbsp;ve&nbsp;svém jednání spravují tak, že&nbsp;svůj osud úplně spojí s&nbsp;osudem tvým, nebo naopak. Ty, kteří to&nbsp;činí, nejsou-li hrabiví, je&nbsp;třeba ctíti a&nbsp;milovati, ty&nbsp;pak, kteří to&nbsp;nečiní, je&nbsp;třeba posuzovati dvojím způsobem: buď to&nbsp;dělají z&nbsp;malomyslnosti a&nbsp;z&nbsp;vrozené zbabělosti, a&nbsp;to&nbsp;potom jich musíš použíti, hlavně těch, kteří jsou dobrými rádci, neboť za&nbsp;časů příznivých jsou ti&nbsp;ke&nbsp;cti a&nbsp;za&nbsp;časů zlých se&nbsp;jich nepotřebuješ obávati. Když však k&nbsp;tobě nepřilnou úmyslně a&nbsp;ze&nbsp;ctižádosti, je&nbsp;to&nbsp;znamení, že&nbsp;myslí více na&nbsp;sebe než na&nbsp;tebe, a&nbsp;před takovými se&nbsp;vladař musí míti na&nbsp;pozoru a&nbsp;musí se&nbsp;na&nbsp;ně&nbsp;dívati jako na&nbsp;zjevné nepřátele, protože v&nbsp;čas protivenství vždycky budou pomáhati k&nbsp;jeho zkáze.</span></p>
          <p class="chunk" data-nb-ref-number="5" data-nb-words="140" data-nb-chars="765"><span class="idea" data-nb-ref-number="5" id="idea5" data-nb-words="140" data-nb-chars="765">Musí tedy ten, kdo se&nbsp;stane vladařem z&nbsp;přízně lidu, uchovati si&nbsp;jeho přátelství. A&nbsp;to&nbsp;mu&nbsp;bude snadné, protože lid nežádá nic jiného, než aby nebyl utiskován. Ale ten, kdo se&nbsp;stane vladařem z&nbsp;přízně mocných předáků a&nbsp;proti lidu, musí usilovati především o&nbsp;to, aby si&nbsp;získal lid. A&nbsp;bude mu&nbsp;to&nbsp;snadné, když jej vezme do&nbsp;své ochrany. Protože lidé, když se&nbsp;jim dostává dobra od&nbsp;toho, od&nbsp;koho čekali zlo, tím více přilnou k&nbsp;svému dobrodinci, lid je&nbsp;mu&nbsp;pak nakloněn ještě více, než kdyby se&nbsp;byl k&nbsp;vládě dostal jeho přízní. Získati si&nbsp;lid může vladař mnohými způsoby, protože však se&nbsp;mění podle okolností, nelze o&nbsp;této věci dáti přesné pravidlo, a&nbsp;proto o&nbsp;tom pomlčíme. Jenom ten závěr vyvodím, že&nbsp;vladař musí míti lid na&nbsp;své straně; jinak nemá v&nbsp;dobách zlých žádnou oporu.</span></p>
          <p class="chunk" data-nb-ref-number="6" data-nb-words="149" data-nb-chars="892"><span class="idea" data-nb-ref-number="6" id="idea6" data-nb-words="149" data-nb-chars="892">Nabis, spartský vladař, odolal obležení celým Řeckem a&nbsp;nejvítěznějším římským vojskem a&nbsp;ubránil proti nim svou vlast i&nbsp;svou vládu; a&nbsp;stačilo mu, když přišlo nebezpečí, zajistiti si&nbsp;několik málo lidí, kdežto kdyby mu&nbsp;byl býval nepřátelský lid, nebylo by&nbsp;mu&nbsp;to&nbsp;stačilo. A&nbsp;nikdo ať&nbsp;neodporuje tomuto mému názoru otřepaným úslovím, že&nbsp;<em>kdo staví na&nbsp;lidu, staví na&nbsp;bahně</em>, neboť to&nbsp;je&nbsp;pravda jenom tenkrát, když na&nbsp;lid spoléhá soukromý občan a&nbsp;když čeká, že&nbsp;široká veřejnost ho&nbsp;osvobodí z&nbsp;útisku jeho nepřátel nebo úřadů; v&nbsp;tom by&nbsp;se&nbsp;často mohl zmýlit, jak se&nbsp;to&nbsp;v&nbsp;Římě stalo Gracchům a&nbsp;ve&nbsp;Florencii panu Giorgiovi Scalimu<a href="./resources/undefined">[13]</a>. Ale spoléhá-li na&nbsp;lid vladař, který umí poroučeti, a&nbsp;je-li to&nbsp;člověk udatný, který v&nbsp;protivenstvích neztratí srdce, který nezamešká ostatní přípravy a&nbsp;udržuje svou odvahou a&nbsp;svými rozkazy statečnost ve&nbsp;všech, nebude lidem zklamán a&nbsp;řekne si, že&nbsp;si&nbsp;postavil základy dobré.</span></p>
          <p class="chunk" data-nb-ref-number="7" data-nb-words="203" data-nb-chars="1244"><span class="idea" data-nb-ref-number="7" id="idea7" data-nb-words="203" data-nb-chars="1244">Takové vlády bývají v&nbsp;nebezpečí pádu obyčejně tenkrát, když se&nbsp;z&nbsp;vlády občanské chtějí státi vládou absolutní. Takoví vladaři panují totiž buď sami, nebo prostřednictvím úřadů. V&nbsp;tomto druhém případě je&nbsp;jejich postavení slabší a&nbsp;nebezpečnější, protože jsou úplně závislí na&nbsp;vůli těch občanů, kteří jsou postaveni v&nbsp;čelo úřadů. Ti&nbsp;mu&nbsp;zvláště za&nbsp;časů nepříznivých velmi snadno mohou vzíti vládu buď tím, že&nbsp;budou pracovati proti němu, nebo tím, že&nbsp;ho&nbsp;nebudou poslouchati. Vladař pak v&nbsp;nebezpečí nemá již kdy chopiti se&nbsp;vlády absolutní, protože občané a&nbsp;poddaní, zvyklí dostávati rozkazy od&nbsp;úřadů, neposlouchají v&nbsp;neklidných dobách rozkazů jeho, takže bude v&nbsp;nejistém čase vždycky míti nedostatek spolehlivých lidí. Neboť takový vladař nemůže spoléhati na&nbsp;to, co&nbsp;vidí v&nbsp;dobách klidných, kdy občané vlády potřebují; v&nbsp;ten čas totiž každý chvátá za&nbsp;ním, každý slibuje a&nbsp;každý je&nbsp;ochoten dáti za&nbsp;něho život, protože smrt je&nbsp;daleko. Ale za&nbsp;časů zlých, kdy vláda potřebuje svých občanů, to&nbsp;potom se&nbsp;jich najde málo. A&nbsp;tato zkušenost je&nbsp;tím ošemetnější, že&nbsp;je&nbsp;možné učiniti ji&nbsp;jenom jednou v&nbsp;životě. Musí tedy moudrý vladař zaříditi všechno tak, aby jeho občané potřebovali jeho vlády vždycky, za&nbsp;všech okolností a&nbsp;poměrů; to&nbsp;potom mu&nbsp;budou věrni stále.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>