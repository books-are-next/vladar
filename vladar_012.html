<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="ČTVRTÁ KAPITOLA Proč se Dariova říše, dobytá Alexandrem, nevzbouřila po Alexandrově smrti proti jeho nástupcům">
    <meta name="apple-mobile-web-app-capable" content="yes">
    <title>ČTVRTÁ KAPITOLA Proč se Dariova říše, dobytá Alexandrem, nevzbouřila po Alexandrově smrti proti jeho nástupcům</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./vladar_011.html">
    <link rel="next" href="./vladar_013.html">
    <meta name="nb-order" content="8">
    <link rel="self" href="vladar_012.html">
    <meta name="nb-identifier" content="machiavelli-vladar-6d90d86">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="832" data-nb-chars="5084">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="15" data-nb-chars="110"><span class="idea" data-nb-ref-number="1" id="idea1" data-nb-words="15" data-nb-chars="110">ČTVRTÁ KAPITOLA Proč se Dariova říše, dobytá Alexandrem, nevzbouřila po Alexandrově smrti proti jeho nástupcům</span></h1>
        <section>
          <p class="chunk" data-nb-ref-number="2" data-nb-words="200" data-nb-chars="1172"><span class="idea" data-nb-ref-number="2" id="idea2" data-nb-words="200" data-nb-chars="1172">Když se&nbsp;uváží, jak je&nbsp;těžké míti v&nbsp;moci nově nabytý stát, někdo by&nbsp;se&nbsp;mohl diviti, jak to, že&nbsp;Alexander Veliký se&nbsp;stal pánem Asie v&nbsp;několika málo letech a&nbsp;že&nbsp;se&nbsp;celá ta&nbsp;země, když téměř ihned potom zemřel, nevzbouřila, jak by&nbsp;se&nbsp;to&nbsp;zdálo samozřejmé. Jeho nástupci ji&nbsp;přesto podrželi ve&nbsp;své moci a&nbsp;ovládali ji&nbsp;beze všech jiných těžkostí než ty, které vznikly z&nbsp;jejich vlastní ctižádostivosti mezi nimi samými. Na&nbsp;to&nbsp;odpovídám, že&nbsp;všechny monarchické říše, pokud jsou známy lidské paměti, jsou ovládány dvěma způsoby: buď v&nbsp;nich vládne panovník a&nbsp;ve&nbsp;vládě mu&nbsp;jenom pomáhají ostatní služebníci, kteří se&nbsp;z&nbsp;jeho milosti a&nbsp;s&nbsp;jeho souhlasem stávají ministry; nebo vládne vladař a&nbsp;spolu s&nbsp;ním šlechta, která má&nbsp;účast ve&nbsp;vládě nikoli z&nbsp;panovníkovy milosti, nýbrž pro starobylost svého rodu. Takoví šlechtici mají vlastní země a&nbsp;poddané, kteří je&nbsp;uznávají za&nbsp;své pány a&nbsp;jsou jim oddáni. Ony státy, v&nbsp;nichž vládne panovník sám, maje ministry pouze k&nbsp;pomoci, mají vladaře autoritativnějšího, protože v&nbsp;jeho zemi není nikdo, kdo by&nbsp;uznával někoho vyššího, než je&nbsp;on; a&nbsp;jsou-li poslušni někoho jiného, poslouchají ho&nbsp;jenom jakožto ministra a&nbsp;úředníka, a&nbsp;nikoli z&nbsp;nějaké zvláštní lásky.</span></p>
          <p class="chunk" data-nb-ref-number="3" data-nb-words="380" data-nb-chars="2362"><span class="idea" data-nb-ref-number="3" id="idea3" data-nb-words="380" data-nb-chars="2362">Příkladem těchto dvou rozdílných způsobů vlády je&nbsp;za&nbsp;našich časů turecký sultán a&nbsp;francouzský král. Celá turecká monarchie je&nbsp;ovládána jediným pánem; všichni ostatní jsou jeho služebníci; země je&nbsp;rozdělena na&nbsp;sandžaky a&nbsp;do&nbsp;těch posílá sultán všelijaké správce a&nbsp;sesazuje je&nbsp;a&nbsp;dosazuje podle své libosti. Francouzský král je&nbsp;naproti tomu obklopen mnohými a&nbsp;starobylými šlechtickými rody, jež jejich poddaní uznávají a&nbsp;milují; tito šlechtici mají své výsady a&nbsp;král jim je&nbsp;nemůže odníti bez vlastního nebezpečí. Kdo tedy uvažuje o&nbsp;těchto dvou státech, vidí, že&nbsp;je&nbsp;těžké dobýti turecké říše, že&nbsp;však jakmile by&nbsp;byla poražena, bylo by&nbsp;velmi snadné udržeti si&nbsp;ji. Příčinou toho, proč by&nbsp;bylo nesnadné dobýti turecké říše, je, že&nbsp;dobyvatel nemůže býti do&nbsp;země povolán domácí šlechtou ani nemůže doufati, že&nbsp;mu&nbsp;vzpoura šlechty kolem sultána usnadní jeho podnik, což vyplývá z&nbsp;důvodů již uvedených. Jsou to&nbsp;totiž vesměs jeho otroci a&nbsp;lidé úplně na&nbsp;něm závislí, takže není tak snadné podplatiti je; a&nbsp;i&nbsp;kdyby byli podplaceni, nedalo by&nbsp;se&nbsp;od&nbsp;nich doufati mnoho užitku, protože z&nbsp;důvodů již řečených nemohou za&nbsp;sebou strhnouti obyvatelstvo. Proto tedy ten, kdo útočí na&nbsp;Turecko, musí si&nbsp;uvědomiti, že&nbsp;je&nbsp;najde sjednocené, a&nbsp;musí doufati spíše ve&nbsp;vlastní síly než v&nbsp;cizí nepořádek. Jakmile však by&nbsp;byl sultán přemožen a&nbsp;rozprášen na&nbsp;bitevním poli tak, že&nbsp;by&nbsp;již nemohl shromážditi nové vojsko, netřeba se&nbsp;již obávati ničeho jiného než panovníkova rodu; jakmile je&nbsp;vyhuben vládnoucí rod, nezbývá již nikdo, koho by&nbsp;bylo třeba se&nbsp;báti, protože ostatní nemají na&nbsp;obyvatelstvo žádný vliv, a&nbsp;vítěz, stejně jak před vítězstvím nemohl doufati v&nbsp;jejich pomoc, nepotřebuje se&nbsp;jich obávati po&nbsp;vítězství. Naopak je&nbsp;tomu ve&nbsp;státech ovládaných tak jako Francie, protože do&nbsp;Francie můžeš snadno vniknouti, získáš-li na&nbsp;svou stranu některého tamního šlechtice; neboť vždycky se&nbsp;najdou nespokojenci nebo lidé toužící po&nbsp;změně. Takoví ti&nbsp;z&nbsp;důvodů již řečených mohou otevříti cestu do&nbsp;toho státu a&nbsp;usnadniti ti&nbsp;vítězství. Ale vítězství, chceš-li se&nbsp;tam udržeti, s&nbsp;sebou potom přináší nekonečné těžkosti jak s&nbsp;těmi, kteří ti&nbsp;k&nbsp;němu pomohli, tak s&nbsp;těmi, jež jsi utlačil. Nikterak nestačí, když vyhubíš vladařský rod; zbudou ti&nbsp;tam ještě všichni ti&nbsp;šlechtici, vůdcové nových vzpour. A&nbsp;protože je&nbsp;nemůžeš všechny uspokojiti ani vyhladiti, ztratíš ten stát, jakmile se&nbsp;naskytne vhodná příležitost.</span></p>
          <p class="chunk" data-nb-ref-number="4" data-nb-words="80" data-nb-chars="494"><span class="idea" data-nb-ref-number="4" id="idea4" data-nb-words="80" data-nb-chars="494">Když se&nbsp;teď zamyslíte nad tím, jakého druhu byla říše Dariova, zjistíte, že&nbsp;její vládní forma se&nbsp;podobala vládní formě turecké. Právě proto bylo nezbytné, aby ji&nbsp;Alexander napřed úplně povalil a&nbsp;porazil v&nbsp;bitvě; po&nbsp;tomto vítězství, když byl Darius mrtev, zůstala říše z&nbsp;důvodů, o&nbsp;nichž jsme již mluvili, bezpečně v&nbsp;Alexandrově moci. A&nbsp;jeho nástupci, kdyby byli zůstali jednotni, mohli bezstarostně užívati vlády, neboť ani žádné jiné nepokoje nevznikly v&nbsp;té&nbsp;říši než ony, které sami rozpoutali.</span></p>
          <p class="chunk" data-nb-ref-number="5" data-nb-words="106" data-nb-chars="652"><span class="idea" data-nb-ref-number="5" id="idea5" data-nb-words="106" data-nb-chars="652">Ale státy s&nbsp;takovým zřízením, jaké má&nbsp;Francie, nelze držeti ve&nbsp;své moci tak klidně. Časté vzpoury Španělů, Francouzů a&nbsp;Řeků proti Římanům vznikaly právě z&nbsp;toho, že&nbsp;v&nbsp;těch zemích bylo mnoho šlechtických rodů. Dokud trvala vzpomínka na&nbsp;ně, Římané neměli svou vládu zajištěnu; jakmile však byla mocí a&nbsp;trvalostí římského impéria vzpomínka na&nbsp;ně&nbsp;vyhlazena, Římané se&nbsp;stali bezpečnými vládci. A&nbsp;to&nbsp;potom také Římané, když bojovali mezi sebou, mohli strhnouti každý na&nbsp;svou stranu část těch provincií, podle toho, kolik moci v&nbsp;nich každý nabyl; a&nbsp;provincie, protože rod jejich bývalého pána byl vyhuben, neuznávaly pak nad sebou již nikoho jiného než Římany.</span></p>
          <p class="chunk" data-nb-ref-number="6" data-nb-words="51" data-nb-chars="294"><span class="idea" data-nb-ref-number="6" id="idea6" data-nb-words="51" data-nb-chars="294">Když se&nbsp;tedy toto všechno uváží, nikdo se&nbsp;již nebude diviti, že&nbsp;Alexander tak snadno držel ve&nbsp;své moci Asii a&nbsp;že&nbsp;jiní si&nbsp;tak nesnadno udržovali to, čeho dobyli – na&nbsp;příklad Pyrrhus a&nbsp;mnozí jiní. Nevyplývalo to&nbsp;z&nbsp;malé nebo veliké osobní zdatnosti vítězovy, nýbrž z&nbsp;rozdílnosti podrobeného státu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>