<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_008.html">
    <meta name="identifier" content="machiavelli-vladar-0dc4ae1">
    <meta name="role" content="other">
  </head>
  <body data-nb-words="0" data-nb-chars="0" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        Ti, kdož touží dosáhnouti přízně nějakého vladaře, přicházejí k&nbsp;němu obyčejně s&nbsp;tím, co&nbsp;mají nejdražšího, nebo s&nbsp;tím, čím se&nbsp;mu&nbsp;doufají nejlépe zavděčiti: proto vidíme, že&nbsp;dostává často darem koně, zbraně, zlatohlav<a href="../Text/vladar_035.html#_ftn11">[11]</a>, drahé kameny a&nbsp;jiné takové ozdobné věci, důstojné vladařské velikosti. Když jsem tedy také já&nbsp;zatoužil představiti se&nbsp;Vaší Vznešenosti s&nbsp;nějakým důkazem své oddanosti, nenašel jsem doma nic, co&nbsp;by&nbsp;mi&nbsp;bylo dražšího a&nbsp;čeho bych si&nbsp;vážil tak velice jako znalosti činů slavných mužů, jak jsem je&nbsp;poznal z&nbsp;dlouhé zkušenosti v&nbsp;událostech našich časů a&nbsp;z&nbsp;vytrvalého studia událostí starověkých: tuto svou znalost jsem tedy s&nbsp;velikou pílí promýšlel a&nbsp;zkoumal a&nbsp;teď ji&nbsp;posílám Vaší Vznešenosti shrnutu do&nbsp;malé knížky. A&nbsp;třebaže soudím, že&nbsp;toto dílo není důstojné Vaší Vznešenosti, přece doufám, že&nbsp;Vaše Vznešenost je&nbsp;laskavě přijme, neboť nemohu Jí&nbsp;dáti většího daru než možnost pochopiti v&nbsp;nejkratším čase všechno to, co&nbsp;jsem poznal a&nbsp;pochopil v&nbsp;tak mnohých letech a&nbsp;s&nbsp;tak mnohými nesnázemi a&nbsp;nebezpečími. A&nbsp;toto dílo jsem nepřikrášlil ani nevyplnil rozvláčnými větami, nabubřelými nebo nádhernými slovy nebo nějakými jinými svůdnostmi a&nbsp;vnějšími ozdobami, jimiž jsou mnozí zvyklí popisovati a&nbsp;přizdobovati svůj námět. Neboť chtěl jsem, aby buď nevynikalo ničím, nebo aby bylo čtenáři milé toliko pro pravdivost obsahu a&nbsp;vážnost námětu. Ani nechci, aby bylo považováno za&nbsp;domýšlivost, že&nbsp;člověk prostého a&nbsp;nepatrného stavu si&nbsp;troufá uvažovati o&nbsp;vládě knížat a&nbsp;dávati v&nbsp;tom rady: neboť stejně jako ti, kdož kreslí krajiny, se&nbsp;na&nbsp;hory a&nbsp;na&nbsp;vyvýšená místa dívají z&nbsp;údolí a&nbsp;na&nbsp;místa údolní z&nbsp;hor, také ten, kdo chce dobře znáti povahu národů, musí býti vladařem, ale kdo chce dobře znáti povahu vladařů, musí býti člověk prostý. Račiž tedy Vaše Vznešenost přijmouti tento dárek v&nbsp;témž duchu, v&nbsp;jakém jej posílám, aby totiž, bude-li Vaší Vznešeností pilně rozvažován a&nbsp;čten, zjevil Jí&nbsp;mou nejvroucnější touhu, aby dosáhla své velikosti, k&nbsp;níž Ji&nbsp;předurčuje osud a&nbsp;Její znamenité vlastnosti. A&nbsp;skloní-li někdy Vaše Vznešenost z&nbsp;vrcholu své výše oči k&nbsp;těmto nížinám, uvidí, jak nezaslouženě snáším velikou a&nbsp;nepřetržitou nepřízeň osudu.
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>