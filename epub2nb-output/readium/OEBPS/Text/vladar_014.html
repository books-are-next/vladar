<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Vladař</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="mlpuroven1zvlastnipripady">ŠESTÁ KAPITOLA<br class="calibre19"/>
O nových vladařstvích, nabytých vlastními zbraněmi a osobní zdatností</h2>

<p class="mlptextbez1radku">Nikdo se nediv, že až teď budu mluviti o úplně nových
vladařstvích a o vladaři, uvedu vynikající příklady. Lidé totiž téměř vždycky
chodí cestami, jež vyšlapali jiní, a napodobují ve svých skutcích jiné lidi,
ale není možné choditi přesně v cizích stopách ani dosáhnouti dokonalosti těch,
jež napodobuješ. Má proto člověk moudrý choditi vždy cestami, jež vyšlapali
mužové velicí, a říditi se příkladem těch, kteří nejvíce vynikali, aby z nich,
jestliže nedosahuje jejich dokonalosti, měl aspoň něco. A má si počínati jako
ti prozíraví lukostřelci, kteří když se jim místo, na něž chtějí dostřeliti,
zdá příliš vzdálené, zamíří vysoko nad cíl, a to nikoli proto, aby šípem
dostřelili tak vysoko, nýbrž proto, aby za pomoci té výšky dosáhli cíle. Pravím
tedy, že udržeti si vladařství úplně nové, v němž je nový vladař, bývá více
nebo méně nesnadné, podle větší nebo menší osobní zdatnosti toho, kdo ho nabyl.
A protože již ta skutečnost, že se někdo z prostého člověka stane vladařem,
předpokládá buď osobní zdatnost, nebo štěstí, zdá se, že ta nebo ona z těchto
dvou věcí částečně zmirňuje mnohé nesnáze. Přece však ten, komu štěstí přálo
méně, se u moci udržel lépe. Přispívá k tomu také to, že panovník, protože nemá
jiných států, je nucen usaditi se tam osobně.</p>

<p class="mlptext">Ale abychom se dostali k těm, kteří se panovníky nestali
šťastnou náhodou, nýbrž osobní zdatností, pravím, že nejznamenitější mezi nimi
jsou Mojžíš, Kyros, Romulus, Theseus a jiní. A třebaže o Mojžíšovi se nesmí
uvažovat, protože byl pouze vykonavatelem příkazů božích, přece zasluhuje obdiv
již pro tu milost, která ho učinila hodným mluviti s bohem. Když však
pozorujeme Kyra a jiné, kteří nabyli vlády nebo založili nové státy, vidíme, že
všichni jsou hodni obdivu. A když pozorujeme jejich skutky a jednotlivá jejich
opatření, nezdají se nám odlišná od opatření, jež učinil Mojžíš, třebaže měl
tak slavného učitele. Když pak zkoumáme jejich skutky a život, vidíme, že osud
jim nedal nic jiného než příležitost, která jim poskytla surovinu a možnost,
dáti jí takovou formu, jaká se jim zlíbila. Bez té příležitosti by zdatnost
jejich ducha byla vyhasla bez užitku; a nebýt jejich zdatnosti, nebyla by příležitost
bývala nic platná. Bylo tedy nutné, aby Mojžíš našel izraelský národ v Egyptě
zotročen a utištěn, protože jenom z touhy uniknouti porobenosti svolili Izraelité
následovati ho. Bylo třeba, aby Romulus byl hned od svého narození vypuzen z
Alby, protože jinak by v něm nebyla vznikla touha státi se římským králem a zakladatelem
té vlasti. Bylo nutné, aby Kyros našel Peršany nespokojené s vládou Médů a Médy
změkčilé a zženštilé dlouhým mírem. Theseus by nebyl mohl dokázati svou
zdatnost, kdyby nebyl Athéňany našel rozptýlené. Tyto příležitosti tedy pomohly
oněm lidem ke štěstí. A jejich znamenitá osobní zdatnost způsobila, že
naskytnuvší se příležitost pochopili a jejich země tím byla proslavena a stala
se šťastnou.</p>

<p class="mlptext">Lidé, kteří se stávají podobně jako oni panovníky cestou
osobní zdatnosti, nabývají vlády s obtíží, ale snadno si ji udržují. Obtíže, s ni<span class="calibre18"></span>miž nabývají vlády, vyplývají částečně z
toho, že jsou, když chtějí založiti stát a zabezpečiti se v něm, nuceni
zaváděti nové řády a zákony. Je totiž třeba uvážiti, že nic není tak těžké a tak
nejisté, co se týká výsledku, ani tak nebezpečné, jako zaváděti nový státní
řád. Neboť nepřáteli takového novotáře jsou všichni ti, kdož měli ze starého
řádu prospěch, a toliko vlažnými stoupenci ti, kteří by mohli míti prospěch z řádu
nového. Jejich vlažnost vyplývá jednak z obavy před odpůrci, kteří mají
prospěch ze starých zákonů, jednak z lidské nedůvěry, protože lidé opravdu
nevěří v novou věc dotud, dokud nevidí, jak se osvědčila. Z toho plyne, že
nepřátelé nového řádu, kdykoli k tomu mají příležitost, útočí naň se stranickou
vášnivostí, kdežto ti druzí jej obhajují jenom vlažně, takže panovník padá
zároveň s nimi.</p>

<p class="mlptext">Proto tedy, chceme-li si tuto otázku dobře probrati, je třeba
zkoumati, zdali takoví novotáři stojí vlastní silou, nebo jsou-li závislí na jiných,
to znamená, zdali jsou, když chtějí zdárně vykonati svůj úkol, nuceni prositi,
nebo zdali na to stačí vlastními silami. V prvním případě dopadnou vždycky
špatně a nesvedou nic. Když jsou naopak závislí jenom na sobě a mohou svou vůli
vnutit, jenom zřídka nemají úspěch. Právě proto všichni ozbrojení proroci
zvítězili a neozbrojení byli zničeni. Neboť kromě toho, co jsme již řekli,
povaha národů je nestálá a je sice snadné přesvědčiti je o něčem, ale nesnadné
je upevniti je v tom novém přesvědčení. A je proto nutné zaříditi si to tak,
abys je, když přestanou věřit, k tomu mohl donutiti mocí. Mojžíš, Kyros,
Theseus a Romulus by nebyli mohli udržeti dlouho svá státní zřízení, kdyby byli
bývali bezbranní. Za našich časů se to stalo Girolamovi Savonarolovi: zhroutil
se i se svým novým řádem, jakmile mu široké vrstvy začínaly nevěřit, protože
neměl nic, čím by upevnil ty, kteří ještě věřili, a čím by donutil věřiti nevěrce.
Je tedy dílo takových lidí velmi obtížné a v cestě <span class="calibre18">jim stojí všechna nebezpečí, jež je třeba překonávati osobní zdatností.
Jakmile však je překonali a jakmile, když byli zahubili své závistivé soky,
začali býti ctěni, zůstávají mocnými, bezpečnými, váženými a šťastnými</span>.</p>

<p class="mlptext">K těm vznešeným příkladům připojím ještě jeden méně slavný, přece
však podobný oněm. Vystačí mi za všechny ostatní podobné: je to Hiero
Syrakuský. Ze soukromníka se stal panovníkem syrakuským a ani jemu neposkytla
Štěstěna více než příležitost. Když totiž Syrakusané byli utiskováni, zvolili
si ho za vojenského velitele a v této hodnosti si zasloužil státi se jejich
vladařem. Již v životě soukromém byl tak dokonalý, že spisovatelé o něm praví,
že mu k vládě nechybělo nic jiného než stát. Hiero zrušil staré vojsko a zřídil
nové, zanechal starých přátelství a opatřil si nová, a když pak měl přátele a vojáky
opravdu své, mohl na těchto základech postaviti každou budovu. Dalo mu tedy
hodně práce, než vlády nabyl, ale snadno si ji pak udržel.</p>

</div>
</body>
</html>