---
title: DRUHÁ KAPITOLA O vladařstvích dědičných
contentType: prose
---

<section>

Ponechám stranou úvahy o republikách, protože jsem o nich dlouze uvažoval jindy. Budu si všímati jenom vlády monarchické, a rozvíjeje dále hořejší osnovu, pojednám o tom, jak je možné spravovati a uchovati si taková monarchická knížectví. Pravím tedy, že uchovati si státy dědičné a přivyklé rodu svých vladařů je mnohem méně nesnadné, než uchovati si státy nové, neboť stačí neprohřešovati se proti pořádku svých předchůdců a říditi se danými okolnostmi. To potom, je-li vladař aspoň průměrně snaživý, vždycky se udrží u vlády, pakliže ho o ni nepřipraví nějaká mimořádná a příliš silná moc. A i když jí bude zbaven, nabude jí opět, jakmile dobyvatele stihne sebemenší nehoda. Tak máme v Itálii na příklad vévodu ferrarského, který se útokům Benátčanů roku 1484 a útokům papeže Julia II. roku 1510 ubránil jenom proto, že v té zemi vládl odedávna. Neboť vladař dědičný má méně příčin a je méně nucen ubližovati, a je proto více milován. A rozumí se samo sebou a je přirozené, že jeho poddaní jsou mu nakloněni, jestliže neprobouzí nenávist k sobě nějakými přílišnými neřestmi. Kromě toho starobylost a trvalost vlády činí zbytečnými všelijaké novoty, kdežto každá změna vlády ponechává zárodek změn nových.

</section>

[^1]: _Francesco Vettori_ (1474-1539), důvěrný přítel Machiavelliův (byli spolu r. 1507 s poselstvím u císaře Maxmiliána); vyslanec republiky florentské u papeže Lva X. __Pozn. překl___._

[^2]: _Filippo da Gasavecchia_, přítel Machiavelliův i Vettoriův. _Pozn. překl._

[^3]: _Pavel_ (Pagolo) _Vettori__,_ bratr Francesca Vettoriho. _Pozn. překl._

[^4]: _Plautův Geta_, postava z Plautovy komedie. _Pozn. překl._

[^5]: Frosino z Panzana, Antonio Guicciardini, Batisto Guicciardini, Filippo Ginori, Tommaso del Bene – Maciavelliovi sousedé a známí. _Pozn. překl._

[^6]: _Frosino z Panzana__,_ _Antonio Guicciardini__,_ _Batista Guicciardini__,_ _Filippo Ginori__,_ _Tommaso del Bene__,_ Machiavelliovi sousedé a známí. _Pozn. překl._

[^7]: (Kdysi) výrobce a podomní obchodník s vápnem. _Pozn. red._

[^8]: Pozdější název _Il Principe – Vladař_. _Pozn. překl._

[^9]: _Giuliano de’ Medici_ (1479–1516) zatím zemřel, takže Machiavelli věnoval pak _Vladaře_ Lorenzovi de’ Medici. _Pozn. překl._

[^10]: _Ardinghelli Piero_, florentský prelát, byl tenkrát sekretářem papeže Lva X. Měl pověst intrikána a Machiavelli se obával, aby se Ardinghelli nevydával za autora _Vladaře_. _Pozn. překl._

[^11]: Brokát se zlatými vlákny nebo oděv z něho zhotovený. _Pozn. red._

[^12]: Nejvyšší státní nebo soudní úředník ve starověkém Římě. _Pozn. red._

[^13]: _Giorgio Scali__,_ bohatý Florenťan, člen vlády, ale tak zpupný, že proti sobě popudil své spoluobčany, „ačkoli ho nedávno předtím zbožňovali“, a byl 1382 sťat. _Pozn. překl._

[^14]: _Konstantinopolský císař:_ Jan Cantacuzen. _Pozn. překl._

[^15]: Narážka na aragonského krále Ferdinanda V. Katolického (1452–1516), o němž i Guicciardini, který býval vyslancem u jeho dvora, napsal: „Má pověst vladaře, který často neplní daný slib. Myslím, že se dovede přetvařovat lépe než kdokoli jiný.“ _Pozn. překl._

[^16]: _Bernabo_ z Milána: z rodu Visconti, známý svými podivínskými skutky, když byl členem milánské vlády. _Pozn. překl._

[^17]: _Nevídané věci_ způsobené bohem: Machiavelli zde jistě nemíní žádné zázraky současné, nýbrž používá k podepření své výzvy obrazu biblického. _Pozn. překl._
