<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="PĚTADVACÁTÁ KAPITOLA
Jaký vliv má na lidské věci osud
a jak je možné vzepříti se mu">
    <meta name="apple-mobile-web-app-capable" content="yes">
    <title>PĚTADVACÁTÁ KAPITOLA
      Jaký vliv má na lidské věci osud
      a jak je možné vzepříti se mu</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_033.html">
    <meta name="identifier" content="machiavelli-vladar-6b2923b">
    <meta name="role" content="other">
  </head>
  <body data-nb-words="1021" data-nb-chars="5969" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="16" data-nb-chars="81"><span class="idea" data-nb-ref-number="1" id="idea1" data-nb-words="2" data-nb-chars="20">PĚTADVACÁTÁ KAPITOLA</span>
          <span class="idea" data-nb-ref-number="2" id="idea2" data-nb-words="7" data-nb-chars="32">Jaký vliv má na lidské věci osud</span>
          <span class="idea" data-nb-ref-number="3" id="idea3" data-nb-words="7" data-nb-chars="29">a jak je možné vzepříti se mu</span>
        </h1>
        <p class="chunk" data-nb-ref-number="2" id="chunk2" data-nb-words="118" data-nb-chars="669"><span class="idea" data-nb-ref-number="4" id="idea4" data-nb-words="118" data-nb-chars="669">Není mi&nbsp;neznámo, že&nbsp;podle názoru mnohých lidí osud a&nbsp;bůh ovládají pozemské věci tak, že&nbsp;člověk je&nbsp;svou moudrostí nemůže upravovati, ba&nbsp;vůbec na&nbsp;ně&nbsp;nemá žádný vliv. Z&nbsp;toho by&nbsp;se&nbsp;pak mohlo usuzovati, že&nbsp;nemá smyslu lopotiti se&nbsp;a&nbsp;že&nbsp;nezbývá než nechati se&nbsp;ovládati osudem. Tento názor se&nbsp;za&nbsp;našich časů rozšířil, protože jsme viděli a&nbsp;dodnes vidíme takové změny, že&nbsp;to&nbsp;přesahuje lidský rozum. Když tak o&nbsp;tom někdy přemýšlím, přikláním se&nbsp;z&nbsp;části k&nbsp;tomuto názoru. Přece však, protože člověk má&nbsp;přece také svobodnou vůli, míním, že&nbsp;je&nbsp;možná pravda, že&nbsp;osud rozhoduje o&nbsp;polovině našich skutků, že&nbsp;však o&nbsp;druhé polovině nebo o&nbsp;části o&nbsp;něco málo menší dovoluje rozhodovati nám.</span></p>
        <p class="chunk" data-nb-ref-number="3" id="chunk3" data-nb-words="175" data-nb-chars="984"><span class="idea" data-nb-ref-number="5" id="idea5" data-nb-words="175" data-nb-chars="984">Přirovnávám to&nbsp;k&nbsp;dravé řece: když se&nbsp;rozzuří, zaplavuje roviny, poráží stromy a&nbsp;domy, odnáší hlínu z&nbsp;jednoho místa a&nbsp;ukládá ji&nbsp;na&nbsp;jiné. Každý před ní&nbsp;prchá, každý couvá před její zuřivostí a&nbsp;nemůže se&nbsp;jí&nbsp;vzepříti. A&nbsp;přece, třebaže je&nbsp;tomu tak, lidé mohou v&nbsp;čas klidu učiniti hrázemi a&nbsp;náspy taková opatření, aby řeka, když se&nbsp;potom rozvodní, tekla určeným směrem nebo aby její nápor nebyl tak svévolný a&nbsp;tak škodlivý. Podobně je&nbsp;tomu s&nbsp;osudem: projevuje svou moc tam, kde se&nbsp;mu&nbsp;na&nbsp;odpor nestaví žádná spořádaná síla, a&nbsp;obrací své útoky tam, kde jak ví, nebyly vybudovány žádné hráze a&nbsp;náspy, aby jej zadržely. A&nbsp;podíváte-li se&nbsp;na&nbsp;Itálii, která je&nbsp;hlavním jevištěm těch velikých změn a&nbsp;rozpoutala je, vidíte, že&nbsp;je&nbsp;to&nbsp;kraj bez hrází a&nbsp;bez ochranných náspů. A&nbsp;že&nbsp;kdyby byla ohrazena náležitou silou jako Německo, Španělsko a&nbsp;Francie, ta&nbsp;povodeň by&nbsp;nebyla natropila tolik převratů nebo by&nbsp;se&nbsp;tam vůbec nebyla dostala. A&nbsp;tím budiž řečeno dosti o&nbsp;tom, jak je&nbsp;možné vzepříti se&nbsp;osudu vůbec.</span></p>
        <p class="chunk" data-nb-ref-number="4" id="chunk4" data-nb-words="346" data-nb-chars="2050"><span class="idea" data-nb-ref-number="6" id="idea6" data-nb-words="346" data-nb-chars="2050">Ale co&nbsp;se&nbsp;týká podrobností, pravím, že&nbsp;mnohého panovníka vidíme dnes na&nbsp;vrcholu štěstí a&nbsp;zítra na&nbsp;dně neštěstí, ačkoli nevidíme, že&nbsp;by&nbsp;byl změnil svou povahu nebo nějakou svou vlastnost. To&nbsp;vzniká podle mého názoru především z&nbsp;příčin, o&nbsp;nichž bylo již dlouze uvažováno, že&nbsp;totiž panovník, který úplně spoléhá na&nbsp;šťastný osud, je&nbsp;ztracen, jakmile se&nbsp;osud změní. Myslím také, že&nbsp;šťasten je&nbsp;ten, jehož postup je&nbsp;v&nbsp;souhlasu s&nbsp;danými poměry, a&nbsp;podobně že&nbsp;nešťasten je&nbsp;ten, jehož postup není v&nbsp;souladu s&nbsp;danými poměry. Vidíme totiž, že&nbsp;lidé si&nbsp;ve&nbsp;věcech, které je&nbsp;přivádějí k&nbsp;cílům každého z&nbsp;nich, to&nbsp;jest ke&nbsp;slávě a&nbsp;k&nbsp;bohatství, počínají rozdílně: jeden obezřele, jiný prchlivě; jeden násilnicky, jiný obratně; jeden trpělivě, jiný právě naopak: a&nbsp;každý, třebaže jsou to&nbsp;způsoby rozmanité, může dosáhnouti cíle. A&nbsp;vidíme také, že&nbsp;ze&nbsp;dvou obezřelých jeden dosahuje cíle a&nbsp;jiný nikoli; a&nbsp;podobně mívají stejný úspěch dva, kteří si&nbsp;počínali rozdílně, protože jeden z&nbsp;nich byl obezřelý a&nbsp;druhý prudký. To&nbsp;nevyplývá z&nbsp;ničeho jiného než z&nbsp;daných okolností, totiž z&nbsp;toho, zdali jsou vhodné pro jejich postup, nebo nejsou. Tak je&nbsp;možné to, co&nbsp;jsem řekl, že&nbsp;totiž dva lidé, postupující rozdílně, dosahují stejného výsledku a&nbsp;že&nbsp;ze&nbsp;dvou, postupujících stejně, jeden dospívá svého cíle a&nbsp;druhý nic. Na&nbsp;témž závisí také rozdílnost úspěchu. Když totiž někdo si&nbsp;počíná obezřele a&nbsp;trpělivě a&nbsp;poměry i&nbsp;okolnosti jsou takové, že&nbsp;jeho počínání je&nbsp;v&nbsp;souladu s&nbsp;nimi, takový člověk bude míti úspěch; když však se&nbsp;poměry a&nbsp;okolnosti změní, dopadne špatně, protože nezměnil své počínání. A&nbsp;není na&nbsp;světě člověka tak moudrého, aby se&nbsp;dovedl vždycky přizpůsobovati, a&nbsp;to&nbsp;buď proto, že&nbsp;se&nbsp;nedovedeme odkloniti od&nbsp;toho, k&nbsp;čemu nás ponouká naše povaha, nebo zase proto, že&nbsp;člověk, který míval vždycky úspěch, když šel jistou cestou, nedá se&nbsp;přesvědčiti, že&nbsp;je&nbsp;pro něho dobré odchýliti se&nbsp;od&nbsp;ní. Proto tedy člověk obezřelý, když je&nbsp;čas, aby postupoval prudce, nedovede to, a&nbsp;proto se&nbsp;ztroskotá. Kdyby se&nbsp;tedy lidská povaha měnila stejně jako poměry a&nbsp;okolnosti, štěstí by&nbsp;se&nbsp;neměnilo.</span></p>
        <p class="chunk" data-nb-ref-number="5" id="chunk5" data-nb-words="260" data-nb-chars="1584"><span class="idea" data-nb-ref-number="7" id="idea7" data-nb-words="260" data-nb-chars="1584">Papež Julius II. postupoval při každém svém činu prudce a&nbsp;bezohledně a&nbsp;poměry a&nbsp;okolnosti byly náhodou tak příznivé tomuto jeho způsobu, že&nbsp;vždycky vyšel ze&nbsp;všeho s&nbsp;úspěchem. Podívejte se&nbsp;na&nbsp;jeho první výpravu proti Bologni, když ještě žil messer Giovanni Bentivogli. Benátčané s&nbsp;ní&nbsp;nebyli spokojeni a&nbsp;také španělský král vyjednával s&nbsp;Francií stran tohoto papežova podniku. Ale papež přesto se&nbsp;s&nbsp;tou svou prudkostí a&nbsp;bezohledností osobně vydal na&nbsp;tu&nbsp;výpravu; a&nbsp;právě ta&nbsp;prudkost způsobila, že&nbsp;Španělsko a&nbsp;Benátčané byli tak překvapeni, že&nbsp;nehnuli ani prstem: tito ze&nbsp;strachu a&nbsp;Španělsko z&nbsp;touhy dostati opět celé Neapolské království. Zároveň pak získal papež na&nbsp;svou stranu krále francouzského, protože tento král, když viděl, že&nbsp;papež vytáhl proti Bologni, usoudil – protože chtěl získati jeho přátelství, aby mohl pokořiti Benátčany –, že&nbsp;mu&nbsp;nemůže odepříti své vojsko, nechce-li ho&nbsp;veřejně uraziti. Provedl tedy Julius touto bezohlednou výpravou to, co&nbsp;by&nbsp;nikdy žádný papež nebyl dokázal s&nbsp;celou svou lidskou obezřelostí. Kdyby totiž byl s&nbsp;odchodem výpravy z&nbsp;Říma čekal – jak by&nbsp;to&nbsp;byl udělal každý jiný papež –, až&nbsp;bude míti o&nbsp;všem pevné smlouvy a&nbsp;všechno uspořádáno, nikdy by&nbsp;nebyl měl úspěch: francouzský král by&nbsp;si&nbsp;byl našel nesčetné výmluvy a&nbsp;ostatní by&nbsp;mu&nbsp;byli naháněli strach. Pomlčím o&nbsp;dalších jeho činech, vesměs podobných a&nbsp;úspěšných; a&nbsp;krátkost života mu&nbsp;umožnila nepocítiti nezdarů; neboť kdyby byly přišly časy, kdy by&nbsp;bylo třeba počínati si&nbsp;obezřele, byla by&nbsp;z&nbsp;toho vyplynula jeho záhuba, neboť nikdy by&nbsp;se&nbsp;nebyl odchýlil od&nbsp;toho, k&nbsp;čemu ho&nbsp;ponoukala vrozená povaha.</span></p>
        <p class="chunk" data-nb-ref-number="6" id="chunk6" data-nb-words="106" data-nb-chars="601"><span class="idea" data-nb-ref-number="8" id="idea8" data-nb-words="106" data-nb-chars="601">Z&nbsp;toho tedy závěr: protože osud se&nbsp;mění a&nbsp;lidé se&nbsp;houževnatě drží svých způsobů, člověk má&nbsp;štěstí jenom tak dlouho, dokud je&nbsp;jeho počínání v&nbsp;souladu s&nbsp;osudovými poměry, a&nbsp;jakmile není souladu, člověk je&nbsp;nešťasten. Já&nbsp;sám pak míním, že&nbsp;lepší je&nbsp;býti prudkým a&nbsp;bouřlivým než příliš obezřelým a&nbsp;opatrným, neboť štěstěna je&nbsp;žena, a&nbsp;kdo si&nbsp;ji&nbsp;chce udržeti v&nbsp;poddanství, musí ji&nbsp;bíti a&nbsp;držeti zkrátka; a&nbsp;je&nbsp;známo, že&nbsp;snadněji se&nbsp;dává ovládati lidmi prudkými než těmi, kteří si&nbsp;počínají vlažně. Právě proto má&nbsp;stejně jako žena ráda mladé lidi, protože mají méně ohledů, jsou divočejší a&nbsp;vládnou jí&nbsp;odvážněji.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>