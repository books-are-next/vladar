<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="JEDENÁCTÁ
KAPITOLA
O vladařstvích církevních">
    <meta name="apple-mobile-web-app-capable" content="yes">
    <title>JEDENÁCTÁ
      KAPITOLA
      O vladařstvích církevních</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_019.html">
    <meta name="identifier" content="machiavelli-vladar-6b2923b">
    <meta name="role" content="other">
  </head>
  <body data-nb-words="704" data-nb-chars="4387" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="5" data-nb-chars="42"><span class="idea" data-nb-ref-number="1" id="idea1" data-nb-words="1" data-nb-chars="9">JEDENÁCTÁ</span>
          <span class="idea" data-nb-ref-number="2" id="idea2" data-nb-words="1" data-nb-chars="8">KAPITOLA</span>
          <span class="idea" data-nb-ref-number="3" id="idea3" data-nb-words="3" data-nb-chars="25">O vladařstvích církevních</span>
        </h1>
        <p class="chunk" data-nb-ref-number="2" id="chunk2" data-nb-words="142" data-nb-chars="890"><span class="idea" data-nb-ref-number="4" id="idea4" data-nb-words="142" data-nb-chars="890">Zbývá nám teď uvažovati ještě o&nbsp;vladařstvích církevních. U&nbsp;těch jsou všechny těžkosti předtím, než je&nbsp;jich nabyto, protože jsou získávána buď osobní zdatností, nebo štěstím, ale potom jsou udržována jak bez zdatnosti, tak bez štěstí. Opírají se&nbsp;totiž o&nbsp;starobylé náboženské řády; a&nbsp;ty&nbsp;jsou vesměs tak mocné a&nbsp;pevné, že&nbsp;udržují panovníky u&nbsp;vlády, nechť si&nbsp;počínají nebo žijí, jak chtějí. Takoví panovníci mají sice státy, ale nehájí jich, mají sice poddané, ale nevládnou jim. A&nbsp;státy, třebaže jsou nehájeny, jim nejsou sebrány, a&nbsp;poddaní, třebaže nejsou ovládáni, nedbají toho a&nbsp;ani nemohou, ani je&nbsp;nenapadá odpoutati se&nbsp;od&nbsp;nich. Proto tedy jenom taková vladařství jsou šťastná a&nbsp;bezpečná. Protože však jsou řízena vyšší moudrostí, jíž lidská mysl nedosahuje, nebudu o&nbsp;nich mluviti. Jsou totiž zřizována a&nbsp;udržována bohem, takže uvažovati o&nbsp;nich by&nbsp;mohl jenom člověk domýšlivý a&nbsp;opovážlivý.</span></p>
        <p class="chunk" data-nb-ref-number="3" id="chunk3" data-nb-words="70" data-nb-chars="410"><span class="idea" data-nb-ref-number="5" id="idea5" data-nb-words="70" data-nb-chars="410">Nicméně, kdyby se&nbsp;mne někdo otázal, jak to, že&nbsp;církev dosáhla ve&nbsp;světské oblasti takové velikosti, ačkoli před Alexandrem VI. italští panovníci, a&nbsp;nejen mocní, nýbrž každý baron a&nbsp;zeman, i&nbsp;nejmenší, si&nbsp;jí&nbsp;ve&nbsp;světské oblasti vážil tak málo, kdežto teď se&nbsp;před ní&nbsp;třese i&nbsp;francouzský král, takže ho&nbsp;mohla vytlačit z&nbsp;Itálie a&nbsp;mohla zničiti Benátčany, třebaže je&nbsp;to&nbsp;věc známá, nezdá se&nbsp;mi&nbsp;zbytečné připomenouti ji.</span></p>
        <p class="chunk" data-nb-ref-number="4" id="chunk4" data-nb-words="202" data-nb-chars="1276"><span class="idea" data-nb-ref-number="6" id="idea6" data-nb-words="202" data-nb-chars="1276">Předtím, než francouzský král Karel přišel do&nbsp;Itálie, byla tato země pod vládou římského papeže, Benátčanů, neapolského krále, vévody milánského a&nbsp;Florenťanů. Tito panovníci museli dbáti dvou hlavních věcí: především, aby do&nbsp;Itálie nevkročil žádný cizinec se&nbsp;zbraněmi; a&nbsp;za&nbsp;druhé, aby žádný z&nbsp;nich nenabyl větší moci. Nejvíce byli hlídáni Benátčané a&nbsp;papež. K&nbsp;tomu, aby byla na&nbsp;uzdě držena rozpínavost Benátčanů, bylo třeba spolku všech ostatních, jako tomu bylo při obraně Ferrary. A&nbsp;jako brzdy proti rozpínavosti papežově se&nbsp;užívalo římské šlechty, rozdělené ve&nbsp;dvě strany, v&nbsp;Orsiny a&nbsp;Colonny, takže vždycky bývala nějaká příčina k&nbsp;rozbrojům mezi nimi; a&nbsp;protože tam věčně stáli se&nbsp;zbraněmi v&nbsp;ruce před papežovýma očima, papežská vláda byla stále slabá a&nbsp;bezmocná. A&nbsp;třebaže se&nbsp;nejednou vyskytl papež odvážný, jako byl na&nbsp;příklad Sixtus, přece ho&nbsp;ani osud, ani jeho osobní dovednost nikdy nezbavily této nesnáze. Příčinou toho bývala krátkost jejich života, protože za&nbsp;těch deset let, jež papež průměrně žil, sotva mohl zničiti jednu z&nbsp;těch dvou stran: a&nbsp;když na&nbsp;příklad jeden takřka úplně vyhladil colonnovce, přišel druhý, nepřátelský Orsinům, který Colonnům zase pomohl k&nbsp;moci, ale nestačil vyhubit Orsiny. Právě proto se&nbsp;světská moc papežů těšila v&nbsp;Itálii tak malé úctě.</span></p>
        <p class="chunk" data-nb-ref-number="5" id="chunk5" data-nb-words="75" data-nb-chars="482"><span class="idea" data-nb-ref-number="7" id="idea7" data-nb-words="75" data-nb-chars="482">Potom nastoupil Alexander VI. a&nbsp;lépe než všichni papežové, kteří kdy byli, ukázal, jak velice může papež vyniknouti, má-li peníze a&nbsp;vojenskou moc. Prostřednictvím vévody Valentinského, a&nbsp;využiv příchodu Francouzů, vykonal všechno to, o&nbsp;čem jsem psal, když jsem mluvil o&nbsp;vévodově činnosti. A&nbsp;třebaže jeho úmyslem nebylo učiniti velikou církev, nýbrž vévodu, přece se&nbsp;to, co&nbsp;vykonal, obrátilo k&nbsp;velikosti církve, neboť zdědila po&nbsp;jeho smrti, a&nbsp;když padl také vévoda, ovoce jeho námah.</span></p>
        <p class="chunk" data-nb-ref-number="6" id="chunk6" data-nb-words="173" data-nb-chars="1059"><span class="idea" data-nb-ref-number="8" id="idea8" data-nb-words="173" data-nb-chars="1059">Potom přišel papež Julius a&nbsp;našel církev mocnou, neboť měla celou Romagnu, všichni římští baroni byli vyhubeni a&nbsp;Alexandrova odvaha zrušila jejich politické strany; a&nbsp;našel také otevřenou cestu k&nbsp;hromadění peněz, jíž před Alexandrem nikdy nebylo. Julius v&nbsp;těchto věcech nejen pokračoval, nýbrž ještě je&nbsp;rozšířil. Umínil si, že&nbsp;pro sebe získá Bolognu, že&nbsp;potře Benátčany, že&nbsp;z&nbsp;Itálie vyžene Francouze, a&nbsp;všechny tyto plány se&nbsp;mu&nbsp;zdařily; a&nbsp;to&nbsp;s&nbsp;tím větší chválou pro něho, že&nbsp;všechno dělal pro vzrůst církve, nikoli pro vzrůst soukromého člověka. Strany Orsinů a&nbsp;Colonnů také udržel v&nbsp;tom stavu, v&nbsp;němž je&nbsp;našel, a&nbsp;třebaže nejeden z&nbsp;jejich vůdců byl schopen buditi nepokoje, dvě věci je&nbsp;držely v&nbsp;klidu: velikost církve, protože jim naháněla strach, a&nbsp;za&nbsp;druhé to, že&nbsp;neměli kardinály, neboť příčinou bouří mezi nimi bývali kardinálové: nikdy nebývaly ty&nbsp;dvě strany klidné, kdykoli měly kardinály, protože právě kardinálové udržují v&nbsp;Římě i&nbsp;venku sporné strany a&nbsp;nutí šlechtu, aby je&nbsp;bránila; tak se&nbsp;pro ctižádost prelátů rodí nešváry a&nbsp;rozbroje mezi šlechtici.</span></p>
        <p class="chunk" data-nb-ref-number="7" id="chunk7" data-nb-words="37" data-nb-chars="228"><span class="idea" data-nb-ref-number="9" id="idea9" data-nb-words="37" data-nb-chars="228">Tak se&nbsp;stalo, že&nbsp;Jeho Svatost papež Lev našel tento pontifikát velmi mocný, a&nbsp;je&nbsp;naděje, že&nbsp;podobně, jak oni jej učinili velikým zbraněmi, on&nbsp;jej učiní největším a&nbsp;ctihodným svou dobrotivostí a&nbsp;jinými svými nekonečnými ctnostmi.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>