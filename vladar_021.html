<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="TŘINÁCTÁ KAPITOLA
O vojácích výpomocných, smíšených a vlastních">
    <meta name="apple-mobile-web-app-capable" content="yes">
    <title>TŘINÁCTÁ KAPITOLA
      O vojácích výpomocných, smíšených a vlastních</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_021.html">
    <meta name="identifier" content="machiavelli-vladar-0dc4ae1">
    <meta name="role" content="other">
  </head>
  <body data-nb-words="1041" data-nb-chars="6488" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="8" data-nb-chars="62"><span class="idea" data-nb-ref-number="1" id="idea1" data-nb-words="2" data-nb-chars="17">TŘINÁCTÁ KAPITOLA</span>
          <span class="idea" data-nb-ref-number="2" id="idea2" data-nb-words="6" data-nb-chars="45">O vojácích výpomocných, smíšených a vlastních</span>
        </h1>
        <p class="chunk" data-nb-ref-number="2" id="chunk2" data-nb-words="61" data-nb-chars="373"><span class="idea" data-nb-ref-number="3" id="idea3" data-nb-words="61" data-nb-chars="373">Vojska pomocná, také neužitečná, jsou ta, když si&nbsp;zavoláš někoho mocného, aby ti&nbsp;se&nbsp;svým vojskem přišel pomoci a&nbsp;brániti tě, jak to&nbsp;v&nbsp;nedávném čase učinil papež Julius. Když na&nbsp;ferrarské výpravě viděl žalostné výkony svých námezdných vojsk, uchýlil se&nbsp;k&nbsp;vojsku výpomocnému, a&nbsp;dohodl se&nbsp;proto se&nbsp;španělským králem Ferdinandem, že&nbsp;mu&nbsp;se&nbsp;svým mužstvem a&nbsp;vojskem bude pomáhati.</span></p>
        <p class="chunk" data-nb-ref-number="3" id="chunk3" data-nb-words="175" data-nb-chars="1125"><span class="idea" data-nb-ref-number="4" id="idea4" data-nb-words="175" data-nb-chars="1125">Takové vojsko může býti užitečné a&nbsp;dobré pro toho, komu náleží, ale vždycky bývá škodlivé pro toho, kdo si&nbsp;je&nbsp;povolá na&nbsp;pomoc. Prohraje-li totiž, jsi poražen, a&nbsp;zvítězí-li, jsi jeho zajatcem. A&nbsp;třebaže takových příkladů jsou plny staré dějiny, přece se&nbsp;přidržím tohoto dosud svěžího příkladu papeže Julia II. Při své touze po&nbsp;Ferraře se&nbsp;nemohl rozhodnouti nerozvážněji, než že&nbsp;se&nbsp;úplně vydal do&nbsp;rukou cizího člověka. Jenom jeho veliké štěstí způsobilo, že&nbsp;nesklidil ovoce této své špatné volby. Když totiž jeho pomocná vojska byla u&nbsp;Ravenny na&nbsp;hlavu poražena, objevili se&nbsp;Švýcaři a&nbsp;proti všemu očekávání jeho i&nbsp;všech ostatních zahnali vítěze, takže nezůstal zajatcem nepřátel, neboť uprchli, ani svých pomocných vojsk, neboť zvítězil jinými zbraněmi než jejich. Florenťané, protože neměli žádné vojsko, přivedli si&nbsp;k&nbsp;Pise, aby jí&nbsp;dobyli, deset tisíc Francouzů a&nbsp;toto rozhodnutí jim přineslo větší nebezpečí než kterýkoli jiný čas jejich tísně. Konstantinopolský císař<a href="../Text/vladar_035.html#_ftn14">[14]</a>, aby se&nbsp;vzepřel svým sousedům, povolal do&nbsp;Řecka deset tisíc Turků, ale když bylo po&nbsp;válce, nechtěli odejíti, a&nbsp;to&nbsp;byl počátek porobenosti Řecka nevěrcům.</span></p>
        <p class="chunk" data-nb-ref-number="4" id="chunk4" data-nb-words="133" data-nb-chars="855"><span class="idea" data-nb-ref-number="5" id="idea5" data-nb-words="133" data-nb-chars="855">Proto tedy ten, kdo chce nevítěziti, nechť používá takových pomocných vojsk, neboť jsou ještě nebezpečnější než vojska námezdná. U&nbsp;pomocných sil je&nbsp;totiž záhuba neodvratná: jsouť úplně jednotná a&nbsp;poslušná jiných lidí, kdežto u&nbsp;námezdných je&nbsp;k&nbsp;tomu, aby ti, když zvítězila, ublížila, třeba víc času a&nbsp;lepší příležitosti, protože netvoří jednotné těleso, a&nbsp;postavil sis je&nbsp;a&nbsp;platíš si&nbsp;je&nbsp;ty&nbsp;sám; a&nbsp;cizí člověk, kterého postavíš v&nbsp;čelo svého námezdného vojska, nemůže v&nbsp;něm tak brzy nabýti takového vlivu, aby ti&nbsp;mohl škoditi. Zkrátka: ve&nbsp;vojsku námezdném je&nbsp;nebezpečnější neschopnost a&nbsp;nedbalost v&nbsp;boji, v&nbsp;pomocném naopak statečnost. Moudrý vladař se&nbsp;proto vždycky vyhýbal těmto vojskům a&nbsp;používal vlastních a&nbsp;svoloval raději prohráti se&nbsp;svým vojskem než zvítěziti s&nbsp;cizím, protože správně usuzoval, že&nbsp;vítězství nabyté cizími zbraněmi není pravé vítězství.</span></p>
        <p class="chunk" data-nb-ref-number="5" id="chunk5" data-nb-words="138" data-nb-chars="793"><span class="idea" data-nb-ref-number="6" id="idea6" data-nb-words="138" data-nb-chars="793">Bez váhání budu vždycky uváděti jako příklad Cesara Borgiu a&nbsp;jeho činy. Tento vévoda vtáhl do&nbsp;Romagne s&nbsp;pomocnými vojsky. Přivedl tam samé francouzské vojáky a&nbsp;dobyl s&nbsp;nimi Imoly a&nbsp;Furli. Protože však toto vojsko se&nbsp;mu&nbsp;potom nezdálo spolehlivé, usoudil, že&nbsp;námezdné vojsko je&nbsp;méně nebezpečné, a&nbsp;najal si&nbsp;do&nbsp;služeb Orsiny a&nbsp;Vitelly. A&nbsp;když i&nbsp;žoldnéři se&nbsp;mu&nbsp;pak zdáli v&nbsp;boji nejistí, nespolehliví a&nbsp;nebezpeční, zbavil se&nbsp;jich a&nbsp;pořídil si&nbsp;vojsko vlastní. A&nbsp;zde je&nbsp;snadno viděti rozdíl mezi těmi jednotlivými vojsky, když se&nbsp;uváží, čeho dosáhl vévoda, když měl jenom Francouze, když potom měl Orsiny a&nbsp;Vitelly a&nbsp;když nakonec zůstal se&nbsp;svými vojáky a&nbsp;s&nbsp;vlastními silami: vidíme, že&nbsp;jeho moc a&nbsp;vážnost stále vzrůstala a&nbsp;nikdy nebyl vážen tak, jako když každý viděl, že&nbsp;je&nbsp;úplným pánem svého vojska.</span></p>
        <p class="chunk" data-nb-ref-number="6" id="chunk6" data-nb-words="135" data-nb-chars="836"><span class="idea" data-nb-ref-number="7" id="idea7" data-nb-words="135" data-nb-chars="836">Nechtěl jsem se&nbsp;uchýliti od&nbsp;příkladů italských a&nbsp;nedávných, přece však nechci opominouti Hiera syrakuského, o&nbsp;němž jsem se&nbsp;již jednou zmínil. Když ho, jak jsem již řekl, Syrakusané učinili velitelem svých vojsk, Hiero brzy poznal, že&nbsp;námezdná milice není užitečná, protože její vůdcové byli zrovna takoví jako dnes naši italští. A&nbsp;protože usoudil, že&nbsp;ty&nbsp;žoldnéře nemůže ani si&nbsp;ponechati, ani propustiti, dal je&nbsp;všechny rozsekati na&nbsp;kusy a&nbsp;válčil potom s&nbsp;vojsky vlastními, nikoli cizími. Rád bych ještě připomenul jednu postavu ze&nbsp;Starého zákona, která je&nbsp;vhodným příkladem. Když se&nbsp;David nabídl Saulovi, že&nbsp;půjde bojovati s&nbsp;filištínským vyzývavcem Goliášem, Saul, aby ho&nbsp;povzbudil, ozbrojil ho&nbsp;svými zbraněmi. Ale David, když si&nbsp;je&nbsp;oblékl, odmítl řka, že&nbsp;se&nbsp;v&nbsp;nich necítí dobře, a&nbsp;šel proto na&nbsp;nepřítele jenom s&nbsp;vlastním prakem a&nbsp;nožem.</span></p>
        <p class="chunk" data-nb-ref-number="7" id="chunk7" data-nb-words="271" data-nb-chars="1733"><span class="idea" data-nb-ref-number="8" id="idea8" data-nb-words="271" data-nb-chars="1733">Zkrátka: cizí zbraně buď ti&nbsp;padají z&nbsp;těla, nebo tě&nbsp;zatěžují, nebo tě&nbsp;škrtí. Karel VII., otec krále Ludvíka XI., když šťastně a&nbsp;udatně osvobodil Francii od&nbsp;Angličanů, pochopil, že&nbsp;je&nbsp;nezbytné opatřiti si&nbsp;vlastní vojsko, a&nbsp;nařídil proto ve&nbsp;svém království povinné oddíly jízdy a&nbsp;pěchoty. Jeho syn Ludvík potom rozpustil oddíly pěchoty a&nbsp;začal najímati Švýcary, kterýžto omyl byl napodobován dalšími králi, a&nbsp;je, jak nyní jasně vidíme, příčinou nebezpečí, v&nbsp;nichž se&nbsp;octlo to&nbsp;království. Neboť král tím, že&nbsp;postavil do&nbsp;popředí Švýcary, zhoršil jakost všeho svého vojska, protože pěchotu zrušil úplně a&nbsp;vlastní jízdu podřídil cizí, takže jsouc teď zvyklá bojovati se&nbsp;Švýcary, domnívá se, že&nbsp;bez nich by&nbsp;nemohla vítěziti. Tak se&nbsp;stalo, že&nbsp;Francouzi na&nbsp;Švýcary nestačí a&nbsp;bez Švýcarů nic nesvedou proti jiným vojskům. Bylo tedy francouzské vojsko smíšené, zčásti námezdné, zčásti vlastní: taková vojska smíšená jsou sice mnohem lepší než vojska jenom námezdná nebo jenom výpomocná, ale mnohem horší než vojska vlastní. A&nbsp;nechť postačí uvedený příklad, protože francouzské království by&nbsp;bylo nepřemožitelné, kdyby bylo ten Karlův vojenský řád zdokonalovalo, nebo aspoň uchovalo. Ale lidská neprozíravost začíná mnohé, co&nbsp;se&nbsp;v&nbsp;první chvíli zdá dobré, protože to&nbsp;neprozrazuje svůj ztajený jed; podobně, jak jsem to&nbsp;nahoře řekl o&nbsp;souchotinových horečkách. Jenže jestliže ten, kdo je&nbsp;u&nbsp;vlády, poznává zlo teprve tenkrát, když se&nbsp;projeví, není vpravdě moudrý. Ale poznávati zlo v&nbsp;zárodku je&nbsp;dáno málokomu. A&nbsp;když pozorujeme první rozklad říše římská, vidíme, že&nbsp;jeho příčinou bylo jenom to, že&nbsp;Řím začal najímati gótské žoldnéře. Neboť od&nbsp;tohoto počátku začala slábnouti moc římského impéria a&nbsp;všechna zdatnost, unikající z&nbsp;něho, vnikala do&nbsp;nich.</span></p>
        <p class="chunk" data-nb-ref-number="8" id="chunk8" data-nb-words="120" data-nb-chars="711"><span class="idea" data-nb-ref-number="9" id="idea9" data-nb-words="120" data-nb-chars="711">Docházím tedy k&nbsp;závěru, že&nbsp;žádné vladařství není jisté, nemá-li vlastní vojsko, a&nbsp;je&nbsp;úplně závislé na&nbsp;náhodě, protože nemá nic, co&nbsp;by&nbsp;je&nbsp;v&nbsp;zlých dobách ochraňovalo. A&nbsp;moudří lidé vždycky mínili a&nbsp;soudili, že&nbsp;nic není tak slabé a&nbsp;nestálé jako pověst moci, nezaložené na&nbsp;vlastní vojenské síle. A&nbsp;vlastní vojsko je&nbsp;to, které je&nbsp;složeno z&nbsp;poddaných nebo z&nbsp;občanů nebo z&nbsp;lidí úplně na&nbsp;tobě závislých. Každé jiné vojsko je&nbsp;buď námezdné, nebo výpomocné. A&nbsp;způsob, jak uspořádati vlastní vojsko, se&nbsp;najde snadno, rozváží-li se&nbsp;všechno, co&nbsp;jsem svrchu řekl, a&nbsp;popatří-li se, jak si&nbsp;vojsko opatřili a&nbsp;uspořádali Filip, otec Alexandra Velikého, a&nbsp;mnohé republiky a&nbsp;jiní vladaři. Právě to&nbsp;je&nbsp;způsob, kterému úplně důvěřuji.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>