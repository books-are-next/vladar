<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="JEDENADVACÁTÁ KAPITOLA Jak si má počínati vladař, aby nabyl autority">
    <meta name="apple-mobile-web-app-capable" content="yes">
    <title>JEDENADVACÁTÁ KAPITOLA Jak si má počínati vladař, aby nabyl autority</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./vladar_028.html">
    <link rel="next" href="./vladar_030.html">
    <meta name="nb-order" content="25">
    <link rel="self" href="vladar_029.html">
    <meta name="nb-identifier" content="machiavelli-vladar-4be1661">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1049" data-nb-chars="6408">
    <nav role="doc-toc">
      <ul class="plain section">
        <li><a href="vladar_005.html">Machiavelliův list o
            vzniku „Vladaře“ Francescovi Vettorimu, florentskému
            vyslanci v Římě</a></li>
        <li><a href="vladar_006.html">VLADAŘ</a></li>
        <li><a href="vladar_007.html">Věnování</a></li>
        <li><a href="vladar_008.html">Ti, kdož touží...</a></li>
        <li><a href="vladar_009.html">PRVNÍ KAPITOLA
            Kolik je druhů vlád a jak je jich nabýváno</a></li>
        <li><a href="vladar_010.html">DRUHÁ
            KAPITOLA
            O vladařstvích dědičných</a></li>
        <li><a href="vladar_011.html">TŘETÍ
            KAPITOLA
            O vladařstvích smíšených</a></li>
        <li><a href="vladar_012.html">ČTVRTÁ KAPITOLA
            Proč se Dariova říše, dobytá Alexandrem, nevzbouřila po Alexandrově smrti proti
            jeho nástupcům</a></li>
        <li><a href="vladar_013.html">PÁTÁ KAPITOLA
            Jak je třeba vládnouti obcím a státům, které předtím, než jich bylo dobyto,
            žily podle vlastních zákonů</a></li>
        <li><a href="vladar_014.html">ŠESTÁ KAPITOLA
            O nových vladařstvích, nabytých vlastními zbraněmi a osobní zdatností</a></li>
        <li><a href="vladar_015.html">SEDMÁ KAPITOLA
            O nových vladařstvích, nabytých cizí silou a štěstím</a></li>
        <li><a href="vladar_016.html">OSMÁ KAPITOLA
            O těch, kteří se k vládě dostali zločinností</a></li>
        <li><a href="vladar_017.html">DEVÁTÁ
            KAPITOLA
            O vladařství občanském</a></li>
        <li><a href="vladar_018.html">DESÁTÁ KAPITOLA
            Jak je třeba měřiti síly každého vladařství</a></li>
        <li><a href="vladar_019.html">JEDENÁCTÁ
            KAPITOLA
            O vladařstvích církevních</a></li>
        <li><a href="vladar_020.html">DVANÁCTÁ KAPITOLA
            Kolik je druhů vojska
            a o námezdních vojácích</a></li>
        <li><a href="vladar_021.html">TŘINÁCTÁ KAPITOLA
            O vojácích výpomocných, smíšených a vlastních</a></li>
        <li><a href="vladar_022.html">ČTRNÁCTÁ KAPITOLA
            Jaké jsou vladařovy povinnosti,
            co se týká vojska</a></li>
        <li><a href="vladar_023.html">PATNÁCTÁ KAPITOLA
            O věcech, pro něž jsou lidé a hlavně vladaři chváleni nebo káráni</a></li>
        <li><a href="vladar_024.html">ŠESTNÁCTÁ KAPITOLA
            O štědrosti a šetrnosti</a></li>
        <li><a href="vladar_025.html">SEDMNÁCTÁ KAPITOLA
            O krutosti a vlídnosti,
            a zdali je lepší býti milován než obáván, nebo naopak</a></li>
        <li><a href="vladar_026.html">OSMNÁCTÁ KAPITOLA
            Jak mají vladaři držeti dané slovo</a></li>
        <li><a href="vladar_027.html">DEVATENÁCTÁ KAPITOLA
            Jak je třeba střežiti se opovržení a nenávisti</a></li>
        <li><a href="vladar_028.html">DVACÁTÁ KAPITOLA
            Zdali pevnosti a mnohé jiné věci,
            jež vladaři často činí, jsou užitečné, nebo škodlivé</a></li>
        <li><a href="vladar_029.html">JEDENADVACÁTÁ KAPITOLA
            Jak si má počínati vladař,
            aby nabyl autority</a></li>
        <li><a href="vladar_030.html">DVAADVACÁTÁ
            KAPITOLA
            O vladařových ministrech</a></li>
        <li><a href="vladar_031.html">TŘIADVACÁTÁ KAPITOLA
            Jak je třeba chrániti se pochlebníků</a></li>
        <li><a href="vladar_032.html">ČTYŘIADVACÁTÁ KAPITOLA
            Proč ztratili italští panovníci vládu</a></li>
        <li><a href="vladar_033.html">PĚTADVACÁTÁ KAPITOLA
            Jaký vliv má na lidské věci osud
            a jak je možné vzepříti se mu</a></li>
        <li><a href="vladar_034.html">ŠESTADVACÁTÁ KAPITOLA
            Výzva, aby Itálie byla vyrvána a vysvobozena z rukou barbarů</a></li>
        <li><a href="vladar_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_028.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="10" data-nb-chars="68"><span class="idea" data-nb-ref-number="1" id="idea1" data-nb-words="10" data-nb-chars="68">JEDENADVACÁTÁ KAPITOLA Jak si má počínati vladař, aby nabyl autority</span></h1>
        <section>
          <p class="chunk" data-nb-ref-number="2" data-nb-words="230" data-nb-chars="1461"><span class="idea" data-nb-ref-number="2" id="idea2" data-nb-words="230" data-nb-chars="1461">Nic nebudí úctu k&nbsp;panovníkovi tak velice jako významné činy a&nbsp;to, když svými skutky dává vzácný příklad. Dnes máme takového vladaře ve&nbsp;Ferdinandovi, králi aragonském, nynějším králi španělském. Toho lze nazývati téměř novým panovníkem, protože ze&nbsp;slabého krále se&nbsp;stal vynikající pověstí a&nbsp;slávou největším panovníkem křesťanů. Pozorujete-li jeho činy, vidíte, že&nbsp;jsou všechny velmi vynikající a&nbsp;nejeden dokonce neobyčejný. Na&nbsp;počátku své vlády zaútočil na&nbsp;Granadu a&nbsp;tento čin se&nbsp;stal základem jeho státní moci. Zprvu vedl válku liknavě a&nbsp;bez nejmenšího zdání nějakých překážek: zaměstnával tou výpravou mysli kastilských baronů, neboť myslíce na&nbsp;válku nemyslili na&nbsp;změnu vlády. A&nbsp;on&nbsp;zatím tímto způsobem nabýval slávy a&nbsp;moci nad nimi tak, že&nbsp;to&nbsp;ani nepozorovali. Penězi církve a&nbsp;národů mohl vydržovati vojsko a&nbsp;položiti tou dlouhou válkou základy vlastní vojenské moci, která ho&nbsp;potom proslavila. Kromě toho, aby se&nbsp;mohl pustiti do&nbsp;větších podniků stále pod pláštíkem náboženství, dopustil se&nbsp;zbožné krutosti tím, že&nbsp;ze&nbsp;svého království vyhnal a&nbsp;vypudil španělské židy: nenašel by&nbsp;se&nbsp;příklad podivnější a&nbsp;vzácnější. Pod stejnou záminkou napadl Afriku, podnikl výpravu do&nbsp;Itálie a&nbsp;konečně udeřil na&nbsp;Francii. A&nbsp;tak osnoval stále veliké věci, jimiž ustavičně napínal pozornost a&nbsp;úžas poddaných a&nbsp;jejich zájem o&nbsp;jejich výsledek. A&nbsp;jeden ten čin se&nbsp;rodil z&nbsp;druhého tak, že&nbsp;lidé nikdy neměli volnou chvilku na&nbsp;to, aby si&nbsp;oddechli a&nbsp;mohli podniknouti něco proti němu.</span></p>
          <p class="chunk" data-nb-ref-number="3" data-nb-words="68" data-nb-chars="432"><span class="idea" data-nb-ref-number="3" id="idea3" data-nb-words="68" data-nb-chars="432">Podobně velmi prospívá vladaři, když vykoná něco nevídaného ve&nbsp;vládě vnitřní – něco takového, jako se&nbsp;povídá o&nbsp;panu Bemaboovi z&nbsp;Milána<a href="./resources/undefined">[16]</a> –, kdykoli se&nbsp;naskytne příležitost učiniti něco neobyčejného, ať&nbsp;již prospěšného, nebo škodlivého občanskému životu, a&nbsp;odměňovati nebo trestati tak, aby se&nbsp;o&nbsp;tom dlouho mluvilo. A&nbsp;především se&nbsp;má&nbsp;vladař snažiti, aby každý jeho skutek o&nbsp;něm probouzel pověst, že&nbsp;je&nbsp;panovník veliký a&nbsp;vynikající.</span></p>
          <p class="chunk" data-nb-ref-number="4" data-nb-words="136" data-nb-chars="800"><span class="idea" data-nb-ref-number="4" id="idea4" data-nb-words="136" data-nb-chars="800">Vážen je&nbsp;panovník také tenkrát, když je&nbsp;opravdovým přítelem a&nbsp;opravdovým nepřítelem, to&nbsp;znamená, když se&nbsp;veřejně postaví na&nbsp;něčí stranu proti někomu jinému; a&nbsp;to&nbsp;je&nbsp;vždycky prospěšnější než neutralita. Neboť, &nbsp;když se&nbsp;dva tvoji mocní sousedé perou, buď jsou takoví, že&nbsp;se&nbsp;máš co&nbsp;obávati vítěze, když jeden z&nbsp;nich vyhraje, nebo se&nbsp;nemáš čeho obávati. V&nbsp;obou těchto případech vždycky uděláš lépe, když přiznáš barvu a&nbsp;povedeš čestný boj. Neboť v&nbsp;prvním případě – nepřiznáš-li barvu – budeš vždycky kořistí vítěze – k&nbsp;radosti a&nbsp;spokojenosti poraženého – a&nbsp;nebudeš míti žádný důvod a&nbsp;nic na&nbsp;svou obranu a&nbsp;ochranu. Neboť vítěz nestojí o&nbsp;přátele, na&nbsp;něž není spolehnutí a&nbsp;kteří mu&nbsp;v&nbsp;nesnázi nepomohli. A&nbsp;ten, kdo prohrál, ti&nbsp;neposkytne ochranu, protože jsi nechtěl se&nbsp;zbraní v&nbsp;ruce býti účasten jeho osudu.</span></p>
          <p class="chunk" data-nb-ref-number="5" data-nb-words="404" data-nb-chars="2372"><span class="idea" data-nb-ref-number="5" id="idea5" data-nb-words="404" data-nb-chars="2372">Antiochus přitáhl do&nbsp;Řecka, když si&nbsp;ho&nbsp;Aitolové zavolali, aby vyhnal Římany, a&nbsp;poslal posly k&nbsp;Achajům, spojencům Římanů, aby je&nbsp;utvrdili v&nbsp;neutralitě. Římané je&nbsp;ovšem přemlouvali, aby se&nbsp;chopili zbraní po&nbsp;jejich boku. Když se&nbsp;o&nbsp;tom jednalo v&nbsp;achajské radě, Antiochův legát je&nbsp;přemlouval, aby zůstali neutrální, ale římský legát na&nbsp;to&nbsp;odpověděl: – Co&nbsp;se&nbsp;týká toho, že&nbsp;prý pro váš stát je&nbsp;nejlepší a&nbsp;nejprospěšnější nevměšovati se&nbsp;do&nbsp;naší války, pravý opak je&nbsp;pravdou. Neboť nezúčastníte-li se&nbsp;jí, budete bez milosti a&nbsp;beze slávy kořistí vítěze. – Vždycky totiž ten, kdo není tvým přítelem, bude od&nbsp;tebe žádati neutralitu, a&nbsp;ten, kdo je&nbsp;ti&nbsp;přítelem, bude usilovati, abys vyhlásil boj. A&nbsp;nerozhodní panovníci, aby se&nbsp;vyhnuli současným nebezpečím, jdou obyčejně cestou neutrální, a&nbsp;to&nbsp;je&nbsp;obyčejně jejich záhuba. Když však se&nbsp;panovník směle prohlásí za&nbsp;spojence jedné strany, zvítězí-li ten, k&nbsp;němuž jsi se&nbsp;přidal, i&nbsp;když je&nbsp;mocný a&nbsp;jsi úplně závislý na&nbsp;jeho milosti, je&nbsp;ti&nbsp;zavázán a&nbsp;je&nbsp;zde také pouto přátelství. A&nbsp;lidé nejsou nikdy tak nečestní, aby tě&nbsp;s&nbsp;nevděkem tak příkladným zničili. A&nbsp;pak také, vítězství nebývá nikdy tak úplné, aby vítěz nebyl nucen dbáti jistých ohledů, zvláště na&nbsp;spravedlnost, jestliže však ten, k&nbsp;němuž se&nbsp;přidáš, prohraje, poskytne ti&nbsp;útočiště, co&nbsp;možná ti&nbsp;pomáhá, a&nbsp;staneš se&nbsp;společníkem osudu, který se&nbsp;může obrátiti zase k&nbsp;dobrému. V&nbsp;druhém případě, když totiž oba bojující jsou takoví, že&nbsp;se&nbsp;nepotřebuješ obávati toho, kdo zvítězí, tím prozíravější je&nbsp;přidati se&nbsp;k&nbsp;jedné straně, neboť přispíváš ke&nbsp;zkáze jedné strany s&nbsp;pomocí strany druhé, která kdyby byla moudrá, by&nbsp;ji&nbsp;naopak před zkázou měla chrániti; a&nbsp;vyhraje-li – a&nbsp;není možné, aby s&nbsp;tvou pomocí nevyhrál –, je&nbsp;pak úplně závislý na&nbsp;tobě. Zde je&nbsp;třeba povšimnouti si, že&nbsp;panovník musí dbáti, aby se&nbsp;nikdy – ke&nbsp;škodě jiných – nespojoval s&nbsp;mocnějším mužem, než je&nbsp;on&nbsp;sám, vyjma když je&nbsp;nucen, jak bylo již řečeno, učiniti to; neboť zvítězí-li, jsi mu&nbsp;vydán na&nbsp;milost a&nbsp;nemilost, a&nbsp;každý panovník se&nbsp;ze&nbsp;všech sil musí snažiti, aby nebyl vydán na&nbsp;milost jiným. Benátčané se&nbsp;spojili s&nbsp;Francií proti vévodovi milánskému, ačkoli se&nbsp;tomu spojenectví mohli vyhnouti; vyplynula z&nbsp;toho jejich záhuba. Když však není možné vyhnouti se&nbsp;tomu – jako se&nbsp;to&nbsp;stalo Florenťanům, když papež a&nbsp;Španělsko táhli s&nbsp;vojskem na&nbsp;výpravu proti Lombardii –, to&nbsp;potom se&nbsp;panovník musí spolčiti z&nbsp;důvodů svrchu psaných.</span></p>
          <p class="chunk" data-nb-ref-number="6" data-nb-words="58" data-nb-chars="383"><span class="idea" data-nb-ref-number="6" id="idea6" data-nb-words="58" data-nb-chars="383">Žádný stát si&nbsp;ovšem nesmí mysliti, že&nbsp;může učiniti nějaké jisté rozhodnutí; naopak; musí si&nbsp;říkati, že&nbsp;každé jeho rozhodnutí bude nejisté; neboť v&nbsp;povaze věcí je, že&nbsp;člověk, kdykoli se&nbsp;snaží uniknouti jedné nepříjemnosti, vždycky se&nbsp;ocitá v&nbsp;nebezpečí nepříjemnosti druhé: ale prozíravost záleží v&nbsp;umění rozeznávati jakost nepříjemností a&nbsp;zvoliti si&nbsp;jako dobro nepříjemnost méně zlou.</span></p>
          <p class="chunk" data-nb-ref-number="7" data-nb-words="143" data-nb-chars="892"><span class="idea" data-nb-ref-number="7" id="idea7" data-nb-words="143" data-nb-chars="892">Dále má&nbsp;panovník dávati najevo, že&nbsp;je&nbsp;milovníkem ctností, a&nbsp;lidí, vynikajících v&nbsp;některém oboru, má&nbsp;vyznamenávati. Dále má&nbsp;své občany povzbuzovati, aby pokojně vykonávali svá zaměstnání jak v&nbsp;obchodě, tak v&nbsp;zemědělství a&nbsp;v&nbsp;každém jiném lidském povolání, tak aby se&nbsp;nikdo nebál zvelebovati svůj majetek ze&nbsp;strachu, že&nbsp;mu&nbsp;bude sebrán, a&nbsp;jiný aby se&nbsp;nebál otevříti obchod z&nbsp;obavy, že&nbsp;bude musiti platiti veliké daně. Naopak má&nbsp;udělovati odměny těm, kteří to&nbsp;chtějí učiniti, a&nbsp;každému, kdo jakýmkoli způsobem zamýšlí zvelebiti své město nebo stát. Kromě toho musí ve&nbsp;vhodný roční čas zaměstnávati obyvatelstvo slavnostmi a&nbsp;divadly; a&nbsp;protože každá obec je&nbsp;rozdělena v&nbsp;cechy nebo spolky, musí přihlížeti k&nbsp;tomu ke&nbsp;všemu, navštěvovati je&nbsp;občas a&nbsp;dávati svou osobou příklad lidskosti a&nbsp;štědrosti; při tom ovšem musí vždycky dbáti majestátu své důstojnosti, protože ten nesmí nikdy v&nbsp;ničem pochybiti.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vladar_030.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>