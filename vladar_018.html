<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="DESÁTÁ KAPITOLA
Jak je třeba měřiti síly každého vladařství">
    <meta name="apple-mobile-web-app-capable" content="yes">
    <title>DESÁTÁ KAPITOLA
      Jak je třeba měřiti síly každého vladařství</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_018.html">
    <meta name="identifier" content="machiavelli-vladar-6f69a74">
    <meta name="role" content="other">
  </head>
  <body data-nb-words="562" data-nb-chars="3319" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="9" data-nb-chars="58"><span class="idea" data-nb-ref-number="1" id="idea1" data-nb-words="2" data-nb-chars="15">DESÁTÁ KAPITOLA</span>
          <span class="idea" data-nb-ref-number="2" id="idea2" data-nb-words="7" data-nb-chars="43">Jak je třeba měřiti síly každého vladařství</span>
        </h1>
        <p class="chunk" data-nb-ref-number="2" id="chunk2" data-nb-words="92" data-nb-chars="534"><span class="idea" data-nb-ref-number="3" id="idea3" data-nb-words="92" data-nb-chars="534">Když zkoumáme jakost těchto vladařství, musíme si&nbsp;všimnouti také toho, zdali má&nbsp;vladař takovou moc, aby se, je-li třeba, uhájil sám, nebo potřebuje-li vždycky, aby ho&nbsp;hájili jiní. A&nbsp;abych tuto otázku lépe objasnil, pravím, že&nbsp;sám se&nbsp;podle mého názoru může uhájiti ten, kdo má&nbsp;tolik lidí nebo peněz, že&nbsp;může postaviti dostatečnou armádu a&nbsp;utkati se&nbsp;v&nbsp;boji s&nbsp;každým, kdo ho&nbsp;napadne. A&nbsp;stejně potřebuje podle mého názoru vždycky cizí pomoci ten, kdo se&nbsp;nepříteli nemůže postaviti v&nbsp;poli, nýbrž je&nbsp;nucen uchýliti se&nbsp;za&nbsp;hradby a&nbsp;hájiti je.</span></p>
        <p class="chunk" data-nb-ref-number="3" id="chunk3" data-nb-words="461" data-nb-chars="2727"><span class="idea" data-nb-ref-number="4" id="idea4" data-nb-words="461" data-nb-chars="2727">O&nbsp;prvním případě jsme již mluvili a&nbsp;později ještě řekneme, čeho bude třeba. V&nbsp;případě druhém nelze říci nic jiného než povzbuditi takové vladaře, aby opevnili své sídlo a&nbsp;ostatního kraje aby nedbali. Neboť každý, kdo si&nbsp;dobře opevní své město a&nbsp;jinak si&nbsp;to&nbsp;se&nbsp;svými poddanými zařídí tak, jak již bylo a&nbsp;ještě bude řečeno, každý takový bude nepřítelem respektován, neboť lidé nikdy nemají rádi boje, při nichž jsou zřejmé nesnáze, a&nbsp;nikdo nemůže považovati za&nbsp;snadný útok na&nbsp;člověka, který má&nbsp;své sídlo opevněno a&nbsp;není obyvatelstvem nenáviděn. Německá města mají velikou svobodu na&nbsp;malém území, poslouchají císaře, jenom když chtějí, a&nbsp;nebojí se&nbsp;ani jeho, ani žádného jiného mocného souseda, neboť jsou opevněna tak, že&nbsp;každý si&nbsp;musí říci, že&nbsp;je&nbsp;jistě nepříjemné a&nbsp;nesnadné dobývati jich. Má&nbsp;totiž každé to&nbsp;město příkopy a&nbsp;pořádné hradby a&nbsp;dostatek dělostřelectva a&nbsp;ve&nbsp;veřejných skladech jídla, pití a&nbsp;paliva na&nbsp;celý rok. Kromě toho, aby uživilo lid beze ztráty obecních peněz, každé to&nbsp;město má&nbsp;vždycky na&nbsp;celý rok zásobu všeho, čeho je&nbsp;třeba, aby se&nbsp;lid mohl zabývati řemesly, která jsou životním nervem města a&nbsp;jimiž se&nbsp;obyvatelstvo živí. Dále si&nbsp;váží všelijakých vojenských cvičení, a&nbsp;kromě toho mají mnohá nařízení, aby takové vojenské obyčeje neupadaly. Vladař tedy, který má&nbsp;pevné město a&nbsp;není nenáviděn, nemůže býti napaden. A&nbsp;kdyby přece byl, útočník by&nbsp;odtáhl s&nbsp;hanbou, neboť věci tohoto světa jsou tak měnivé, že&nbsp;je&nbsp;takřka nemožné, aby někdo mohl celý rok nečinně ležeti s&nbsp;vojskem pod hradbami a&nbsp;obléhati je. A&nbsp;kdyby někdo namítl, že&nbsp;lid, když má&nbsp;majetek za&nbsp;hradbami a&nbsp;vidí jej hořet, ztratí trpělivost a&nbsp;že&nbsp;dlouhé obležení a&nbsp;lítost nad ztrátou majetku v&nbsp;něm vzbudí nechuť k&nbsp;vladaři, tomu odpovím, že&nbsp;vladař mocný a&nbsp;srdnatý vždycky překoná takové těžkosti tím, že&nbsp;v&nbsp;poddaných vzbudí buď naději, že&nbsp;útrapy nebudou dlouhé, nebo strach z&nbsp;nepřítelovy krutosti, nebo si&nbsp;obratně zajistí ty, kteří se&nbsp;mu&nbsp;zdají příliš drzí. Kromě toho se&nbsp;rozumí, že&nbsp;nepřítel je&nbsp;nucen páliti a&nbsp;ničiti jejich majetek před hradbami hned po&nbsp;svém příchodu, tedy v&nbsp;čas, kdy hlavy obležených jsou ještě rozpáleny a&nbsp;mají chuť brániti se. Tím méně tedy se&nbsp;vladař má&nbsp;čeho obávati, protože po&nbsp;několika dnech, když mysli vychladnou, škody jsou již udělány a&nbsp;zlo utrpěno, takže se&nbsp;to&nbsp;již nedá napraviti. A&nbsp;to&nbsp;potom se&nbsp;obyvatelé tím lépe sjednotí kolem svého panovníka, protože se&nbsp;jim zdá, že&nbsp;je&nbsp;jim zavázán, neboť jejich domy byly vypáleny a&nbsp;jejich pole zničena na&nbsp;jeho obranu. Je&nbsp;v&nbsp;lidské povaze, že&nbsp;člověk se&nbsp;cítí zavázán jak dobrodiním, jehož se&nbsp;mu&nbsp;dostává, tak tím, jež prokazuje. Když se&nbsp;to&nbsp;tedy všechno dobře uváží, prozíravému vladaři není nesnadné udržeti za&nbsp;obležení pevnou odvahu svých spoluobčanů, když má&nbsp;dosti potravin a&nbsp;obranných prostředků.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>