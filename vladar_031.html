<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="TŘIADVACÁTÁ KAPITOLA
Jak je třeba chrániti se pochlebníků">
    <meta name="apple-mobile-web-app-capable" content="yes">
    <title>TŘIADVACÁTÁ KAPITOLA
      Jak je třeba chrániti se pochlebníků</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="vladar_031.html">
    <meta name="identifier" content="machiavelli-vladar-6f69a74">
    <meta name="role" content="other">
  </head>
  <body data-nb-words="587" data-nb-chars="3400" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="8" data-nb-chars="56"><span class="idea" data-nb-ref-number="1" id="idea1" data-nb-words="2" data-nb-chars="20">TŘIADVACÁTÁ KAPITOLA</span>
          <span class="idea" data-nb-ref-number="2" id="idea2" data-nb-words="6" data-nb-chars="36">Jak je třeba chrániti se pochlebníků</span>
        </h1>
        <p class="chunk" data-nb-ref-number="2" id="chunk2" data-nb-words="224" data-nb-chars="1287"><span class="idea" data-nb-ref-number="3" id="idea3" data-nb-words="224" data-nb-chars="1287">Nechci pominouti mlčením důležitou otázku a&nbsp;chybu, jíž se&nbsp;panovníci jen s&nbsp;obtíží uchrání, nejsou-li velmi prozíraví a&nbsp;nedovedou-li si&nbsp;dobře vybírati. Je&nbsp;to&nbsp;otázka pochlebníků. Jsou jich plné dvory, neboť lidé si&nbsp;v&nbsp;ješitnosti libují tak velice a&nbsp;mýlí se&nbsp;v&nbsp;názoru na&nbsp;sebe tak silně, že&nbsp;se&nbsp;mohou jenom stěží ubrániti tomuto moru. A&nbsp;když se&nbsp;mu&nbsp;chtějí ubrániti, jsou v&nbsp;nebezpečí, že&nbsp;lidé jimi budou opovrhovati. Neboť pochlebenství se&nbsp;brániti nelze jinak než tím, že&nbsp;lidem naznačíš, že&nbsp;tě&nbsp;neurážejí, když ti&nbsp;říkají pravdu. Ale může-li ti&nbsp;každý říkati pravdu, chybí ti&nbsp;úcta. Musí se&nbsp;proto prozíravý vladař přidržeti střední cesty, totiž vybrati si&nbsp;ve&nbsp;státě moudré muže. A&nbsp;jenom těm má&nbsp;dáti právo říkati mu&nbsp;pravdu, a&nbsp;i&nbsp;to&nbsp;jenom o&nbsp;těch věcech, na&nbsp;něž se&nbsp;zeptá, a&nbsp;o&nbsp;jiných ne. Musí však ptáti se&nbsp;jich na&nbsp;všechno, vyslechnouti jejich mínění a&nbsp;potom sám rozhodovati podle vlastního úsudku; a&nbsp;ke&nbsp;každé té&nbsp;radě a&nbsp;ke&nbsp;každému z&nbsp;nich se&nbsp;musí chovati tak, aby každý viděl, že&nbsp;je&nbsp;panovníkovi tím milejší, čím upřímněji mluví. Jiného však než tyto vybrané nesmí chtíti slyšet nikoho, za&nbsp;tím, co&nbsp;rozhodl, musí jíti a&nbsp;ve&nbsp;svých rozhodnutích musí býti houževnatý. Každý, kdo si&nbsp;počíná jinak, buď padne zásluhou pochlebníků, nebo se&nbsp;často mění podle různosti pochlebenství, a&nbsp;z&nbsp;toho pak vzniká malá úcta k&nbsp;němu.</span></p>
        <p class="chunk" data-nb-ref-number="3" id="chunk3" data-nb-words="120" data-nb-chars="665"><span class="idea" data-nb-ref-number="4" id="idea4" data-nb-words="120" data-nb-chars="665">Uvedu o&nbsp;tom příklad z&nbsp;nedávných časů. Páter Luca, kněz ve&nbsp;službách nynějšího císaře Maxmiliána, když mluvil o&nbsp;Jeho Veličenstvu, řekl, že&nbsp;se&nbsp;neradí s&nbsp;nikým a&nbsp;že&nbsp;přesto nic nedělá nikdy po&nbsp;svém: choval se&nbsp;tedy právě naopak, než jak jsem nahoře řekl. Císař je&nbsp;totiž člověk zamlklý, nesvěřuje se&nbsp;nikomu se&nbsp;svými záměry a&nbsp;nikoho se&nbsp;neptá na&nbsp;jeho názor; jakmile však začne své záměry prováděti, takže jsou pak zjevné a&nbsp;známé, lidé z&nbsp;jeho okolí hned začínají mluviti proti nim a&nbsp;on, protože snadno podléhá, od&nbsp;svých plánů ustupuje. Z&nbsp;toho plyne, že&nbsp;věci, které dělá dnes, zítra ruší; a&nbsp;že&nbsp;se&nbsp;nikdy neví, co&nbsp;chce nebo zamýšlí dělati; a&nbsp;že&nbsp;není spolehnutí na&nbsp;to, co&nbsp;rozhodl.</span></p>
        <p class="chunk" data-nb-ref-number="4" id="chunk4" data-nb-words="210" data-nb-chars="1227"><span class="idea" data-nb-ref-number="5" id="idea5" data-nb-words="210" data-nb-chars="1227">Panovník se&nbsp;tedy musí raditi vždycky, ale jenom když chce on, nikoli když chce někdo jiný; musí dokonce odrazovati každého, aby ho&nbsp;ani nenapadlo raditi mu&nbsp;v&nbsp;něčem, na&nbsp;co&nbsp;nebyl tázán. Musí však sám dotazovati se&nbsp;pilně a&nbsp;o&nbsp;tom, nač se&nbsp;tázal, trpělivě poslouchati pravdu; má&nbsp;dokonce, když vidí, že&nbsp;někdo mu&nbsp;z&nbsp;nějakého ostychu pravdu neříká, hněvati se&nbsp;pro to. A&nbsp;jestliže někteří soudí, že&nbsp;panovník, který je&nbsp;považován za&nbsp;moudrého, je&nbsp;takový nikoli pro svou přirozenost, nýbrž zásluhou svých dobrých rádců, jistě se&nbsp;mýlí; neboť je&nbsp;neklamné a&nbsp;všeobecné pravidlo, že&nbsp;jenom tomu panovníkovi lze dobře raditi, který sám je&nbsp;moudrý; leda že&nbsp;by&nbsp;se&nbsp;náhodou svěřil člověku jedinému, který by&nbsp;ho&nbsp;ve&nbsp;všem ovládal a&nbsp;byl velmi moudrý. V&nbsp;tomto případě bude možná dostávati dobré rady, ale neudrží se&nbsp;dlouho, protože ten jeho moudrý rádce ho&nbsp;brzy připraví o&nbsp;vládu. Když však se&nbsp;vladař, který není moudrý, radí s&nbsp;více lidmi než s&nbsp;jedním, nikdy nebude míti rady souhlasné a&nbsp;sám je&nbsp;nebude uměti sloučiti tak, aby si&nbsp;neodporovaly. Každý z&nbsp;rádců bude mysliti na&nbsp;vlastní prospěch a&nbsp;panovník pak nedovede jejich rady ani posouditi, ani uvésti na&nbsp;správnou míru. A&nbsp;jinak nemůže býti, protože lidé budou vždycky špatní, dokud je&nbsp;něco nedonutí býti dobrými.</span></p>
        <p class="chunk" data-nb-ref-number="5" id="chunk5" data-nb-words="25" data-nb-chars="165"><span class="idea" data-nb-ref-number="6" id="idea6" data-nb-words="25" data-nb-chars="165">Z&nbsp;toho tedy závěr: dobré rady, nechť pocházejí od&nbsp;kohokoli, musejí míti původ v&nbsp;panovníkově moudrosti; nesmí tedy panovníkova moudrost prameniti jenom z&nbsp;dobrých rad.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>